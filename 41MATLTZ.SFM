\id MAT
\h MATTIAS
\toc1 De Mattias
\toc2 Mattias
\toc3 Matt
\mt1 De Mattias
\c 1
\s De Stammbam vum Jesus
\r Luc 3,23-38
\p
\v 1 Dat hei ass de Stammbam vum Jesus, dem \w Messias\w*, dem Jong vum David, dem Jong vum \w Abraham\w*.
\li
\v 2 Den Abraham war de Papp vum Isaak,
\li den Isaak war de Papp vum Jakob,
\li de Jakob war de Papp vum Juda a vu senge Bridder,
\li
\v 3 de Juda war de Papp vum Peretz a vum Serach (hir Mamm war d’Tamar),
\li de Peretz war de Papp vum Hetzron,
\li den Hetzron war de Papp vum Ram,
\li
\v 4 de Ram war de Papp vum Amminadab,
\li den Amminadab war de Papp vum Nachschonn,
\li den Nachschonn war de Papp vum Salmon,
\li
\v 5 de Salmon war de Papp vum Boas (seng Mamm war d’Rachab),
\li de Boas war de Papp vum Owed (seng Mamm war d’Rut),
\li den Owed war de Papp vum Ischai,
\li
\v 6 den Ischai war de Papp vum David, dem Kinnek.
\li De Kinnek David war de Papp vum Salomon (seng Mamm war d’Fra vum Uria),
\li
\v 7 de Salomon war de Papp vum Rechabeam,
\li de Rechabeam war de Papp vum Abiya,
\li den Abiya war de Papp vum Assa,
\li
\v 8 den Assa war de Papp vum Yehoschafat,
\li de Yehoschafat war de Papp vum Yoram,
\li de Yoram war de Papp vum Usia,
\li
\v 9 den Usia war de Papp vum Yotam,
\li de Yotam war de Papp vum Achas,
\li den Achas war de Papp vum Ihiskia,
\li
\v 10 den Ihiskia war de Papp vum Mennassee,
\li de Mennassee war de Papp vum Amon,
\li den Amon war de Papp vum Yosia.
\li
\v 11 De Yosia war de Papp vum Yechonia a vu senge Bridder an der Zäit vun der Deportatioun op Babylon.
\p
\v 12 No der Deportatioun op Babylon:
\li De Yechonia war de Papp vum Schealtyel,
\li de Schealtyel war de Papp vum Serubabel,
\li
\v 13 de Serubabel war de Papp vum Abihud,
\li den Abihud war de Papp vum Eliakim,
\li den Eliakim war de Papp vum Asur,
\li
\v 14 den Asur war de Papp vum Zadok,
\li den Zadok war de Papp vum Yachin,
\li de Yachin war de Papp vum Elihud,
\li
\v 15 den Elihud war de Papp vum Elasar,
\li den Elasar war de Papp vum Matan,
\li de Matan war de Papp vum Jakob,
\li
\v 16 de Jakob war de Papp vum Jousef, dem Maria säi Mann. D’Maria huet de Jesus op d’Welt bruecht, deen de Messias genannt gëtt.
\p
\v 17 Deemno sinn et véierzéng Generatioune vum Abraham bis bei den David, véierzéng Generatioune vum David bis bei d’Deportatioun op Babylon a véierzéng Generatioune vun der Deportatioun op Babylon bis bei de Messias.
\s D’Gebuert vum Messias
\r Luc 1,26-39; 2,1-7; Jean 1,1-2.14
\p
\v 18 Dat hei ass d’Geschicht vun der Gebuert vum Jesus, dem Messias: Wéi seng Mamm Maria mam Jousef verloobt war, huet et sech erausgestallt, datt si duerch den hellege Geescht schwanger gi war, éier si zesummekomm waren.
\v 19 Säi Mann, de Jousef, dee gerecht war an hatt net ëffentlech entéiere wollt, huet sech iwwerluecht, fir sech heemlech vun him scheeden ze loossen\f + \fr 1,19 \ft No der jüddescher Kultur zu där Zäit huet ee schonn als bestuet gegollt, wann ee verloobt war, och wann een nach net zesumme gelieft huet. Fir sech ze trennen, huet d’Koppel sech misse scheede loossen.\f*.
\p
\v 20 Iwwerdeems hien doriwwer nogeduecht huet, ass en \w Engel\w* vum Här him am Dram erschéngen a sot: „Jousef, Jong vum David, hief keng Angscht, fir d’Maria als deng Fra bei dech ze huelen, well d’Kand, dat hatt erwaart, ass vum hellege Geescht.
\v 21 Hatt bréngt e Jong op d’Welt. Du solls hie Jesus\f + \fr 1,21 \ft „Jesus“ ass déi griichesch Form vum hebräeschen Numm „Yeschua“, wat „den HÄR rett“ bedeit.\f* nennen, well hie säi Vollek vu senge Sënne rett.“
\p
\v 22 All dat ass geschitt, fir datt dat, wat den Här duerch de Prophéit gesot hat, sech erfëlle géif:
\q1
\v 23 „Kuck! D’\w Jongfra\w* gëtt schwanger a bréngt e Jong op d’Welt.
\q1 Hie gëtt Immanuel genannt.“ \rq (Yesaia 7,14)\rq*
\m Iwwersat heescht dat: „Gott ass mat eis“.
\p
\v 24 Wéi de Jousef aus sengem Schlof erwächt ass, huet hien dat gemaach, wat den Engel vum Här him opgedroen hat. Hien huet d’Maria als seng Fra bei sech geholl.
\v 25 Hien huet awer net mat him geschlof, bis hatt säi Jong, säin Éischtgebuerenen, op d’Welt bruecht hat. De Jousef huet hie Jesus genannt.
\c 2
\s D’Astronome besichen de Jesus
\p
\v 1 Nodeems de Jesus zu Betlehem a Judea zur Zäit vum Kinnek Herodes gebuer gouf, koume weis Astronomen aus dem Osten op Jerusalem.
\v 2 Si froten: „Wou ass den neigebuerene Kinnek vun de Judden? Mir hu säi Stär am Oste gesinn a si komm, fir hien unzebieden.“
\p
\v 3 Wéi de Kinnek Herodes dat héieren huet, war hie ganz opgewullt a ganz Jerusalem mat him.
\v 4 Hien huet all d’\w iewescht Priister\w* an all d’\w Léiermeeschtere vum Gesetz|Léiermeeschter vum Gesetz\w* aus dem Vollek aberuff a si gefrot, wou de \w Messias\w* gebuer sollt ginn.
\p
\v 5 „Zu Betlehem a Judea“, hu si him geäntwert. „Esou gouf et nämlech duerch de Prophéit geschriwwen:
\q1
\v 6 ‚Du Betlehem am Land Juda bass op kee Fall
\q2 déi onwichtegst Stad ënnert den Herrscher aus Juda.
\q1 Aus dir geet nämlech en Herrscher ervir,
\q2 dee mäi Vollek Israel hitt.‘“ \rq (Micha 5,1)\rq*
\p
\v 7 Dunn huet den Herodes déi weis Astronomen heemlech bei sech ruffe gelooss an ass vun hinne gewuer ginn, wéini genee de Stär erschénge war.
\v 8 Hien huet si mat dëser Uweisung op Betlehem geschéckt: „Gitt a sicht genee nom Kand! Esoubal dir et fonnt hutt, da sot mir Bescheed, fir datt och ech kann dohikommen, fir et unzebieden.“
\p
\v 9 Nodeems si dem Kinnek nogelauschtert haten, hu si sech op de Wee gemaach. Grad dunn goung de Stär, dee si am Oste gesinn haten, hinne viraus, bis en iwwert där Plaz stoe bliwwen ass, wou d’Kand war.
\v 10 Wéi si de Stär gesinn hunn, ware si ausser sech vu Freed.
\v 11 Si goungen an d’Haus eran an hunn d’Kand mat senger Mamm Maria gesinn. Si sinn dunn niddergefall an hunn et ugebiet. Si hunn hir Schatztruhen opgemaach an him Kaddoe geschenkt: Gold, Weirauch a Myrrhe\f + \fr 2,11 \ft Myrrhe huet aus dem aromateschen Haarz vu verschiddene Straich bestanen a gouf gebraucht, fir eng Läich op d’Begriefnes virzebereeden.\f*.
\v 12 An engem Dram goufe si gewarnt, net bei den Herodes zeréckzegoen. Dofir si si op engem anere Wee an hiert Land heemgaangen.
\s D’Flucht an Ägypten
\p
\v 13 Nodeems si fort waren, ass en \w Engel\w* vum Här dem Jousef am Dram erschéngen a sot: „Stéi op! Huel d’Kand a seng Mamm a flücht an Ägypten. Bleif do bis ech der soen, zeréckzekommen, well den Herodes sicht gläich nom Kand, fir et ëmzebréngen.“
\p
\v 14 Dunn ass de Jousef an der Nuecht opgestanen, huet d’Kand a seng Mamm geholl an ass an Ägypten geflücht.
\v 15 Hie blouf do bis nom Doud vum Herodes. Dat ass geschitt, fir datt dat, wat den Här duerch de Prophéit gesot huet, sech erfëlle géif:
\q1 „Aus Ägypten hunn ech mäi Jong geruff.“ \rq (Hoschea 11,1)\rq*
\p
\v 16 Wéi den Herodes gemierkt huet, datt déi weis Astronomen hien erageluecht haten, gouf hie kloerrosen. Hien huet Leit fortgeschéckt, fir all d’Bouwen zu Betlehem an an der Ëmgéigend ëmzebréngen, déi zwee Joer al waren oder manner. Dat huet der Zäit entsprach, déi hie vun de weisen Astronomen erausfonnt hat.
\v 17 Esou huet sech dat erfëllt, wat duerch de Prophéit Yeremia gesot gouf:
\q1
\v 18 „Eng Stëmm war a Rama ze héieren,
\q1 Trauerlidder, Kräischen an eng grouss Trauer.
\q1 D’Rachel huet ëm seng Kanner gekrasch.
\q1 Hatt huet sech net tréischte gelooss, well si net méi do waren.“ \rq (Yeremia 31,15)\rq*
\s Hannescht op Nazaret
\r Luc 2,39-40
\p
\v 19 Nodeems den Herodes gestuerwe war, ass en Engel vum Här dem Jousef an Ägypten am Dram erschéngen:
\v 20 „Stéi op, huel d’Kand a seng Mamm a maach dech op de Wee an d’Land Israel. Déijéineg, déi d’Kand ëmbrénge wollten, sinn nämlech gestuerwen.“
\p
\v 21 De Jousef ass dunn opgestanen an huet sech zesumme mam Kand a mat deem senger Mamm op de Wee an Israel gemaach.
\v 22 Wéi hien awer héieren huet, datt den Archelaos aplaz vu sengem Papp Herodes iwwert Judea regéiere géif, hat hien Angscht, fir dohinner zeréckzegoen. Nodeems hien am Dram gewarnt gouf, goung hien an d’Regioun vu Galilea.
\v 23 Hie koum an eng Stad, déi Nazaret geheescht huet, an huet do gewunnt. Esou huet sech dat, wat duerch d’Prophéite gesot gouf, erfëllt, datt hien en Nazarener genannt gëtt. \rq (Yesaia 11,1)\rq*
\c 3
\s De Jean den Deefer preparéiert de Wee fir de Jesus
\r Marc 1,1-8; Luc 3,1-20; Jean 1,6-8.15-36
\p
\v 1 Zu där Zäit ass de Jean den Deefer ëffentlech opgetrueden an huet an der Wüst vu Judea gepriedegt:
\v 2 „\w Kéiert ëm|ëmkéieren\w*, well d’Kinnekräich vum Himmel ass nobäi!“
\v 3 De Jean ass nämlech deen, vun deem de Prophéit Yesaia geschriwwen huet:
\q1 „Eng Stëmm rifft an der Wüst:
\q1 ‚Preparéiert de Wee fir den Här,
\q1 maacht seng Weeër fräi!‘“ \rq (Yesaia 40,3)\rq*
\p
\v 4 Dem Jean seng Kleeder waren aus Kaméilhoer an hien hat e Liederrimm ëm seng Taille. Hien huet Heesprénger a wëllen Hunneg giess.
\v 5 Zu där Zäit goungen d’Leit vu Jerusalem, ganz Judea an och der ganzer Ëmgéigend vum Jordan bei hien.
\v 6 Si hunn hir Sënne bekannt a goufen am Jordan vun him gedeeft.
\p
\v 7 Hien huet e sëlleche \w Pharisäer\w* an \w Zaddukiter\w* op seng Daf gesi kommen a sot zu hinnen: „Dir Hickecht Viperen! Wien huet iech da gewarnt, fir virun der zukünfteger Roserei ze flüchten?
\v 8 Bréngt Friichten ervir, déi der \w Ëmkéier\w* entspriechen!
\v 9 Mengt och net, datt dir zu iech selwer soe kéint: ‚Den \w Abraham\w* ass eise Papp!‘ Ech soen iech nämlech, datt Gott aus dëse Steng Kanner fir den Abraham schloe kann.
\v 10 D’Aaxt gouf schonn un d’Wuerzel vun de Beem geluecht. All Bam, dee keng gutt Friichten dréit, gëtt ëmgehaen an an d’Feier gehäit.
\p
\v 11 Ech deefen iech mat Waasser als Zeeche vun der Ëmkéier, mee deen, deen no mir kënnt, ass méi mächteg wéi ech, an ech sinn et net wäert, fir seng Sandalen ze droen. Hien deeft iech mam hellege Geescht.
\v 12 Hien huet säi Wann\f + \fr 3,12 \ft De Wann war en hëlzent Geschir vum Bauer, dat gebraucht gouf, fir de Kuef vun der Fruucht ze trennen. Op Däitsch: die Worfschaufel; op Franséisch: la pelle à vanner/le van; op Englesch: the winnowing fork.\f* am Grapp, fir seng Genn\f + \fr 3,12 \ft D’Genn – op Däitsch: eine Tenne; op Franséisch: une aire; op Englesch: the threshing floor.\f* grëndlech ze botzen a féiert säi Weess an d’Scheier eran, mee de Kuef\f + \fr 3,12 \ft De Kuef – op Däitsch: die Spreu; op Franséisch: la paille/la bale; op Englesch: the chaff.\f* verbrennt hien an engem Feier, dat ni ausgeet.“
\s De Jean deeft de Jesus
\r Marc 1,9-11; Luc 3,21-22; Jean 1,31-34
\p
\v 13 Du koum de Jesus vu Galilea bei de Jean, dee beim Jordan war, fir vun him gedeeft ze ginn.
\v 14 Mee de Jean wollt hien dovunner ofhalen: „Ech misst vun dir gedeeft ginn an dach kënns du bei mech?“
\p
\v 15 „Looss et elo zou! Et ass nämlech ubruecht, datt mir esou all Gerechtegkeet erfëllen“, huet de Jesus him geäntwert. Dunn huet de Jean et zougelooss.
\p
\v 16 Esoubal de Jesus gedeeft gi war, koum hien aus dem Waasser eraus. Du gouf den Himmel fir hien opgemaach an hien huet de Geescht vu Gott gesi wéi eng Dauf erofkommen an op him bleiwen.
\v 17 Eng Stëmm koum aus dem Himmel: „Dat hei ass mäi Jong, deen ech gär hunn. Un him hunn ech Gefale fonnt.“
\c 4
\s De Jesus gëtt vum Däiwel op d’Prouf gestallt
\r Marc 1,12-13; Luc 4,1-13
\p
\v 1 Duerno gouf de Jesus vum Geescht an d’Wüst geféiert, fir do vum Däiwel op d’Prouf gestallt ze ginn.
\v 2 Nodeems hie véierzeg Deeg a véierzeg Nuechte gefaascht hat, hat hien Honger.
\p
\v 3 Dunn ass de Verféierer bei hie komm a sot: „Wann s du de Jong vu Gott bass, da so zu dëse Steng, datt si zu Brout solle ginn.“
\p
\v 4 De Jesus huet geäntwert: „Et steet geschriwwen:
\q1 ‚De Mënsch lieft net eleng vum Brout, mee vu jidder Wuert,
\q1 dat aus dem Mond vu Gott kënnt.‘“ \rq (5. Moses 8,3)\rq*
\p
\v 5 Dunn huet den Däiwel hien an d’helleg Stad geféiert an huet hien op den héchste Punkt vun der Mauer vum \w Tempel\w* gestallt.
\v 6 „Wann s du de Jong vu Gott bass, da gehei dech erof“, sot hien zu him. „Et steet jo geschriwwen:
\q1 ‚Wéinst denger befeelt hie sengen \w Engelen|Engel\w*.
\q1 Si droen dech op hiren Hänn,
\q2 fir datt s du däi Fouss net un engem Stee stéiss.‘“ \rq (Psalmen 91,11-12)\rq*
\p
\v 7 „Et steet awer och geschriwwen:
\q1 ‚Stell den Här, däi Gott, net op d’Prouf‘“, huet de Jesus him geäntwert. \rq (5. Moses 6,16)\rq*
\p
\v 8 Dunn huet den Däiwel de Jesus op en héije Bierg geféiert an huet him d’Kinnekräicher vun der ganzer Welt an hir Herrlechkeet gewisen.
\p
\v 9 „All dat hei ginn ech dir, wann s du dech viru mir vernäips a mech ubiets“, sot den Däiwel zu him.
\p
\v 10 „Géi fort vu mir, Satan!“, huet de Jesus him geäntwert. „Et steet nämlech geschriwwen: ‚Biet den Här, däi Gott, un an déng eleng him.‘“ \rq (5. Moses 6,13)\rq*
\p
\v 11 Doropshin huet den Däiwel hie verlooss an Engele koumen an hunn dem Jesus gedéngt.
\s De Jesus fänkt säin Déngscht un
\r Marc 1,14-15; Luc 4,14-15
\p
\v 12 Wéi de Jesus héieren huet, datt de Jean an de Prisong gehäit gi war, goung hien zeréck a Galilea.
\v 13 Hien huet Nazaret verlooss, fir op Kapernaum wunnen ze goen, dat beim Séi läit am Gebitt vu Sebulun an Naftali.
\v 14 Esou huet sech dat erfëllt, wat duerch de Prophéit Yesaia gesot gouf:
\q1
\v 15 „Land vu Sebulun a Land vun Naftali,
\q1 nieft dem Séi an déisäit dem Jordan,
\q1 Galilea vun den Natiounen,
\q1
\v 16 d’Vollek, dat an der Däischtert souz,
\q2 huet e grousst Liicht gesinn;
\q1 deenen, déi am Gebitt an am Schiet vum Doud souzen,
\q2 ass e Liicht erschéngen.“ \rq (Yesaia 8,23—9,1)\rq*
\p
\v 17 Vun do un huet de Jesus ugefaangen ze priedegen. Hie sot: „Kéiert ëm, well d’Kinnekräich vum Himmel ass nobäi!“
\s De Jesus rifft seng éischt Jénger
\r Marc 1,16-20; Luc 5,1-11; Jean 1,35-51
\p
\v 18 Wéi de Jesus laanscht de Séi vu Galilea goung, huet hien zwee Bridder erbléckst, de Schimon, dee Péitrus genannt gouf, a säi Brudder Andreas. Si hate grad d’Netz an d’Waasser ausgeworf, well si Fëscher waren.
\v 19 „Kommt a gitt mir no“, sot de Jesus zu hinnen. „Ech maachen iech zu Fëscher vu Mënschen.“
\v 20 Eenzock hu si d’Netzer verlooss a goungen him no.
\p
\v 21 Wéi hie vun do aus weidergoung, huet hien zwee aner Bridder erbléckst, de Jacques, deen de Jong vum Sabdai war, a säi Brudder, de Jean. Si waren an engem \w Naache|Naachen\w* mat hirem Papp, dem Sabdai, an hunn hir Netzer gefléckt. Dunn huet de Jesus si geruff.
\v 22 Eenzock hu si den Naachen an hire Papp verlooss a goungen him no.
\s De Jesus heelt déi Krank
\p
\v 23 De Jesus ass uechter ganz Galilea gezunn. Hien huet an hire \w Synagogen|Synagog\w* enseignéiert, d’gutt Noriicht vum Kinnekräich gepriedegt an ënnert dem Vollek all Krankheet an all Daierlechkeet\f + \fr 4,23 \ft D’Daierlechkeet – op Däitsch: Schwäche, Entkraftung; op Franséisch: faiblesse physique; op Englesch: frailty, physical weakness.\f* geheelt.
\v 24 Säi Ruff huet sech uechter ganz Syrien verbreet. D’Leit hunn him déi Krank bruecht, déi mat verschiddene Krankheeten a mat Péng geplot waren, déi vun Dämone besiess waren, déi an d’Kränkt gefall\f + \fr 4,24 \ft „An d’Kränkt falen“ ass den traditionellen Ausdrock fir Epilepsie.\f* sinn an déi gelähmt waren, an hien huet si geheelt.
\v 25 Eng grouss Mass Leit aus Galilea, der Dekapolis, Jerusalem, Judea an aus der Géigend vun der anerer Säit vum Jordan goung him no.
\c 5
\s D’Priedegt um Bierg
\r Luc 6,20-26
\p
\v 1 Wéi de Jesus déi vill Leit gesinn huet, goung hien de Bierg erop. Nodeems hie sech niddergesat hat, koume seng \w Jénger\w* bei hien.
\v 2 Hien huet ugefaangen ze schwätzen an huet si geléiert:
\q1
\v 3 „Geseent sinn déi, déi geeschtlech aarm\f + \fr 5,3 \ft „Geeschtlech aarm“ heescht, damiddeg genuch ze sinn, fir z’erkennen, datt ee Gott brauch.\f* sinn,
\q2 well aus deene besteet d’Kinnekräich vum Himmel.
\q1
\v 4 Geseent sinn déi, déi traueren, well si gi getréischt.
\q1
\v 5 Geseent sinn déi, déi duuss sinn, well si ierwen d’Land.
\q1
\v 6 Geseent sinn déi, déi hongereg an duuschtereg no der Gerechtegkeet sinn,
\q2 well si gi gesiedegt.
\q1
\v 7 Geseent sinn déi, déi baarmhäerzeg sinn,
\q2 well si kréie Baarmhäerzegkeet erwisen.
\q1
\v 8 Geseent sinn déi, déi e rengt Häerz hunn, well si gesi Gott.
\q1
\v 9 Geseent sinn déi, déi Fridde stëften,
\q2 well si gi Kanner vu Gott genannt.
\q1
\v 10 Geseent sinn déi, déi wéinst der Gerechtegkeet verfollegt ginn,
\q2 well aus deene besteet d’Kinnekräich vum Himmel.
\q1
\v 11 Geseent sidd dir, wann dir wéinst menger beleidegt a verfollegt gitt,
\q2 an allméiglech béis Ligen iwwert iech verzielt ginn.
\q1
\v 12 Freet iech a sidd onmoosseg frou,
\q2 well är Belounung am Himmel ass grouss.
\q1 Op dës Manéier hu si nämlech och d’Prophéite verfollegt,
\q2 déi virun iech gelieft hunn.
\s Salz a Liicht
\r Marc 4,21-23; 9,50; Luc 8,16-18; 11,33-36; 14,33-35
\p
\v 13 Dir sidd Salz fir d’Äerd. Wann d’Salz awer fad gëtt, mat wat kann een et dann nees salzen? Et ass da fir näischt méi ze gebrauchen, gëtt ewechgehäit a vun de Leit zertrëppelt.
\p
\v 14 Dir sidd d’Liicht fir d’Welt. Eng Stad, déi op engem Bierg läit, kann net verstoppt ginn.
\v 15 Et gëtt och keen, deen eng Luucht ufänkt a se dann ënnert e Sieschterkuerf\f + \fr 5,15 \ft E Sieschterkuerf ass dat aalt Wuert fir e Gromperekuerf, deen aus Weid gemaach gouf an an deem e bësse méi wéi e Sieschter Gromperen eragepasst hunn. E Sieschter ass ongeféier zwanzeg Liter.\f* stellt, mee hie stellt se op e Liichter. Esou beliicht se all déi, déi am Haus sinn.
\v 16 Esou soll och äert Liicht virun de Mënsche liichten, fir datt si är gutt Dote gesinn an äre Papp, deen am Himmel ass, verherrlechen.
\s De Jesus ass net komm, fir d’Gesetz z’annuléieren
\p
\v 17 Mengt net, datt ech komm sinn, fir d’Gesetz oder d’Prophéiten z’annuléieren. Ech sinn net komm, fir si z’annuléieren, mee fir si z’erfëllen.
\v 18 Ech soen iech nämlech d’Wourecht: Bis Himmel an Äerd verschwannen, verschwënnt op kee Fall de klengste Buschtaf an och net de klengsten Deel vun engem Buschtaf aus dem Gesetz, bis alles geschitt ass.
\p
\v 19 Wien ee vun dëse klengste Geboter ophieft an aner Mënschen datselwecht léiert, dee gëtt am Kinnekräich vum Himmel dee Klengste genannt. Mee wie si anhält a si och léiert, dee gëtt am Kinnekräich vum Himmel dichteg genannt.
\v 20 Ech soen iech nämlech: Wann är Gerechtegkeet déi vun de \w Léiermeeschtere vum Gesetz|Léiermeeschter vum Gesetz\w* a vun de \w Pharisäer\w* net iwwertrëfft, da kommt dir bestëmmt net an d’Kinnekräich vum Himmel eran.
\s Mord
\p
\v 21 Dir hutt héieren, datt zu eise Virfuere gesot gouf: ‚Ermort keen‘, \rq (2. Moses 20,13)\rq* mee wien ermort, ass dem Geriicht ausgesat.
\v 22 Ech awer soen iech: Jiddereen, deen ouni Grond mat sengem Brudder rosen ass, ass dem Geriicht ausgesat. Wien zu sengem Brudder seet: ‚Du Hännes!‘, deen ass dem \w Sanhedrin\w* ausgesat. Mee wien zu sengem Brudder seet: ‚Du Topert!‘, deen ass dem Feier an der \w Gehenna\w* ausgesat.
\p
\v 23 Wann s du däin Affer bei den \w Altor\w* bréngs an dech do drun erënners, datt däi Brudder eppes géint dech huet,
\v 24 da looss däin Affer do virum Altor leien. Géi vun do fort a versöhn dech fir d’éischt mat dengem Brudder. Komm duerno eréischt zeréck, fir dann däin Affer ze bréngen.
\p
\v 25 Schléiss séier mat deem, deen dech uklot, Fridden, esoulaang s du nach mat him ënnerwee bass, fir datt hien dech net un de Riichter ausliwwert, de Riichter dech un en Offizéier iwwergëtt an du an de Prisong gehäit gëss.
\p
\v 26 Ech soen dir d’Wourecht: Du kënns do net eraus, bis du de leschten Zantim\f + \fr 5,26 \ft Dat griichescht Wuert fir Zantim ass „Quadrans“. Mir hunn hei en anert Wuert wéi am Paralleltext am Luc 12,59 gebraucht, well déi zwee griichesch Wierder verschidde sinn. E Quadrans war eng Koffermënz, déi 1/64 vun engem Denar wäert war. Een Denar war ongeféier den Dagesloun vun engem Doléiner.\f* ofbezuelt hues.
\s D’Bestietnes briechen
\p
\v 27 Dir hutt héieren, datt gesot gouf: ‚Briech d’Bestietnes net, andeems du friemgees.‘ \rq (2. Moses 20,14)\rq*
\v 28 Ech awer soen iech: Wien eng Fra ukuckt, fir si ze begieren, ass a sengem Häerz scho mat hir friemgaangen.
\v 29 Wann däi rietst A dech dozou bréngt, fir ze sënnegen, da rapp et eraus a gehei et ewech. Et ass nämlech besser fir dech, datt s du ee Glidd verléiers, wéi datt däi ganze Kierper an d’Gehenna gehäit gëtt.
\v 30 Wann deng riets Hand dech dozou bréngt, fir ze sënnegen, dann ha se of a gehei se ewech. Et ass nämlech besser fir dech, datt s du ee Glidd verléiers, wéi datt däi ganze Kierper an d’Gehenna gehäit gëtt.
\s Scheedung
\r Mattias 19,3-10; Marc 10,2-12; Luc 16,18
\p
\v 31 Et gouf gesot: ‚Wie sech vu senger Fra scheede léisst, muss hir e Scheedungsattest ginn.‘ \rq (5. Moses 24,1)\rq*
\v 32 Ech awer soen iech: Wie sech vu senger Fra scheede léisst, ausser wéinst onerlaabtem Sex, dee bréngt si dozou, friemzegoen an d’Bestietnes ze briechen. Wien eng gescheete Fra bestit, brécht d’Bestietnes, well hie friemgeet.
\s Eeden
\p
\v 33 Dir hutt och héieren, datt zu äre Virfuere gesot gouf: ‚Leescht kee falschen Eed! Hal deng Eeden un den Här an!‘ \rq (3. Moses 19,12; 4. Moses 30,3; 5. Moses 23,22)\rq*
\v 34 Ech awer soen iech: Leescht iwwerhaapt keen Eed, weder op den Himmel, well en den Troun vu Gott ass,
\v 35 nach op d’Äerd, well si seng Foussbänk ass, nach op Jerusalem, well se d’Stad vum grousse Kinnek ass,
\v 36 nach op däi Kapp, well s du keen eenzegt Hoer wäiss oder schwaarz maache kanns.
\v 37 Äre ‚Jo‘ soll einfach e ‚Jo‘ sinn an ären ‚Neen‘ en ‚Neen‘. Wat doriwwer erausgeet, kënnt vum Béisen.
\s A fir A
\r Luc 6,29-30
\p
\v 38 Dir hutt héieren, datt gesot gouf: ‚En A fir en A, en Zant fir en Zant.‘ \rq (2. Moses 21,24; 3. Moses 24,20; 5. Moses 19,21)\rq*
\v 39 Ech awer soen iech: Rächt iech net un deem, deen iech Béises deet. Am Géigendeel, du solls deem, deen dech op de rietse Bak schléit, deen aneren och dohinner halen.
\v 40 Wien dech viru Geriicht brénge wëllt, fir dir deng Tunique ewechzehuelen, deem looss och däi Mantel.
\v 41 Wien dech dozou forcéiert, fir eng Meil\f + \fr 5,41 \ft Hei ass eng réimesch Meil gemengt, déi 1 478,5 Meter wäit war.\f* mat him ze goen, mat deem géi der zwou mat!
\v 42 Gëff deem, deen dech ëm eppes freet. Weis deen net of, dee vun dir léine wëllt.
\s Hutt är Feinde gär
\r Luc 6,27-36
\p
\v 43 Dir hutt héieren, datt gesot gouf: ‚Hief däin Nächste gär‘ \rq (3. Moses 19,18)\rq*, an: ‚Haass däi Feind.‘
\v 44 Ech awer soen iech: Hutt är Feinde gär! Seent déi, déi iech verfluchen! Ditt deene Guddes, déi iech haassen! Biet fir déi, déi iech mësshandelen a verfollegen!
\v 45 Andeems dir dat maacht, gitt dir Kanner vun ärem Papp, deen am Himmel ass. Seng Sonn léisst hien nämlech iwwert déi Béis an déi Gutt opgoen an hie léisst et op déi Gerecht an op déi Ongerecht reenen.
\v 46 Wann dir nämlech déi gär hutt, déi iech gär hunn, wat fir eng Belounung kritt dir dann? Maachen net d’\w Steierandreiwer\w* datselwecht?
\v 47 Wann dir nëmmen är Frënn begréisst, maacht dir dann eppes Besonnesches? Maachen d’Steierandreiwer et net geneesou?
\v 48 Sidd also vollkommen, esou wéi äre Papp am Himmel vollkommen ass.
\c 6
\s Gëff Almosen
\p
\v 1 Gitt drop uecht, datt dir är Almosen net virun de Mënsche gitt, fir vun hinne gesinn ze ginn. Soss kritt dir keng Belounung vun ärem Papp am Himmel.
\v 2 All Kéiers wann s du Almose gëss, da posaun et net virun dir eraus, esou wéi d’Heuchler dat an de \w Synagogen|Synagog\w* an op de Stroosse maachen, fir datt si vun de Mënsche gelueft ginn. Ech soen iech d’Wourecht: Si krute schonn hir Belounung.
\v 3 Wann s du awer Almose gëss, da looss deng lénks Hand net wëssen, wat deng riets Hand mécht,
\v 4 fir datt s du deng Almosen heemlech kanns ginn. Däi Papp selwer, dee gesäit, wat s du heemlech méchs, belount dech ëffentlech.
\s D’Gebiet
\r Luc 11,1-4
\p
\v 5 All Kéier wann s du biets, da sief net ewéi d’Heuchler. Fir ze bieden, sti si nämlech gär an de Synagogen an op de Stroossenecker, fir datt d’Mënsche si gesinn. Ech soen iech d’Wourecht: Si krute schonn hir Belounung.
\v 6 Mee du, wann s du biets, géi du an deng Kabaischen, maach deng Dier zou a biet heemlech zu dengem Papp. Däi Papp, dee gesäit, wat s du heemlech méchs, belount dech ëffentlech.
\v 7 Wann dir biet, da babbelt net an engem Stéck dat nämmlecht, esou wéi d’Net-Judden dat maachen. Si mengen nämlech, datt si erhéiert ginn, well si vill geschwat hunn.
\v 8 Maacht et net esou wéi si! Äre Papp weess jo, wat dir braucht, éier dir hie frot.
\p
\v 9 Esou sollt dir bieden:
\q1 Eise Papp am Himmel,
\q2 gehellegt sief däin Numm.
\q1
\v 10 Däi Kinnekräich soll kommen.
\q1 Däi Wëlle soll geschéien,
\q2 wéi am Himmel esou och op der Äerd.
\q1
\v 11 Gëff eis haut eist deeglecht Brout.
\q1
\v 12 Erlooss eis eis Schold, esou wéi mir
\q2 och deenen dat erloossen, wat si eis schëlleg sinn.
\q1
\v 13 Féier eis net an d’Versuchung,
\q2 mee erléis eis vum Béisen.
\q1 Dir gehéiert nämlech d’Kinnekräich, d’Muecht
\q2 an d’Herrlechkeet fir ëmmer. Amen.
\p
\v 14 Wann dir nämlech de Mënschen hir Iwwertriedunge verzeit, da verzeit ären himmlesche Papp och iech.
\v 15 Wann dir de Mënschen hir Iwwertriedungen awer net verzeit, da verzeit äre Papp iech är Iwwertriedungen och net.
\s D’Faaschten
\p
\v 16 All Kéier wann dir faascht, da maacht dat net ewéi d’Heuchler, déi eng traureg Minn maachen. Si verstellen nämlech hir Gesiichter, fir datt d’Leit solle gesinn, datt si faaschten. Ech soen iech d’Wourecht: Si krute schonn hir Belounung.
\v 17 Mee du, wann s du faaschts, parfuméier däi Kapp a wäsch däi Gesiicht,
\v 18 fir datt kee Mënsch mierkt, datt s du faaschts, ausser däi Papp am Himmel, deen dat Heemlecht gesäit. Däi Papp, dee gesäit, wat s du heemlech méchs, belount dech ëffentlech.
\s Schätz am Himmel
\r Luc 12,33-36
\p
\v 19 Sammelt keng Schätz hei op der Äerd, wou Matt a Wuerm se zerstéieren a wou Déif abriechen a se klauen.
\v 20 Sammelt villméi Schätz am Himmel, wou Matt a Wuerm se net zerstéieren a wou Déif net abriechen a se klauen.
\v 21 Do, wou äre Schatz ass, do ass och äert Häerz.
\p
\v 22 D’Luucht vum Kierper ass d’A. Wann däin A gutt\f + \fr 6,22 \ft Dat hei ass eng hebräesch Riedensaart, déi bedeit: wann s du generéis bass.\f* ass, dann ass däi ganze Kierper voller Liicht.
\v 23 Mee wann däin A béis\f + \fr 6,23 \ft Dat hei ass de Géigendeel vun där viregter Riedensaart. Hei bedeit se: wann s du knéckeg bass.\f* ass, ass däi ganze Kierper voller Däischtert. Wann d’Liicht, dat an dir ass, Däischtert ass, wéi grouss ass dann déi Däischtert!
\p
\v 24 Kee kann zwee Meeschteren déngen. Entweder haasst hien deen een an huet deen anere gär oder hien ass deem enge loyal a veruecht deen aneren. Dir kënnt net Gott an dem Räichtum déngen.
\s Maacht iech keng Suergen
\r Luc 12,22-31
\p
\v 25 Dofir soen ech iech: Maacht iech keng Suergen iwwert äert Liewen, iwwert dat, wat dir iessen oder drénke sollt, an och net iwwert äre Kierper, iwwert dat, wat dir undoe sollt. Besteet d’Liewen net aus méi wéi aus Iessen an de Kierper aus méi wéi aus Kleeder?
\v 26 Kuckt emol d’Vigel am Himmel. Si séien net, ginn och net an de Karschnatz an huelen och keng Kären an d’Scheier; an dach fiddert ären himmlesche Papp si. Sidd dir net vill méi wäert wéi si?
\v 27 A wie vun iech ka säi Liewen ëm een Abléck verlängeren, andeems hie sech Suerge mécht?
\p
\v 28 Firwat maacht dir iech ëm Kleeder Suergen? Betruecht emol d’Lilien op der Gewan, wéi si wuessen: Si schaffen net a si spannen net.
\v 29 An dach soen ech iech, datt esouguer de Salomon a senger ganzer Herrlechkeet, net esou gekleet war wéi eng vun dëse Blummen.
\v 30 Wa Gott d’Gras esou kleet, dat haut op der Gewan steet a muer an den Uewe gehäit gëtt, ëm wéi vill méi kleet hien iech dann, dir Klenggleeweg?
\p
\v 31 Maacht iech dofir keng Suergen, andeems dir iech frot: Wat solle mir iessen? Wat solle mir drénken? Wat solle mir undoen?
\v 32 D’Natioune striewen no all deem. Ären himmlesche Papp weess awer, datt dir dat alles braucht.
\v 33 Strieft fir d’éischt nom Kinnekräich vu Gott an no senger Gerechtegkeet, da gëtt iech all dat bäigefüügt.
\v 34 Maacht iech also keng Suerge fir muer. Muer bréngt seng eege Suergen! All Dag bréngt ewell genuch Suergen.
\c 7
\s Iwwert d’Riichten
\r Luc 6,37-42
\p
\v 1 Riicht net, fir datt dir net geriicht gitt.
\v 2 Esou wéi dir nämlech iwwert anerer riicht, esou gëtt och iwwert iech geriicht. Dir gitt mat därselwechter Mooss gemooss, déi dir och gebraucht, fir ze moossen.
\p
\v 3 Firwat gesäis du d’Spläiter an dengem Brudder sengem A, awer d’Dunn an dengem eegenen A mierks du net?
\v 4 Wéi kanns du zu dengem Brudder soen: ‚Looss mech d’Spläiter aus dengem A eraushuelen!‘, wann s du eng Dunn an dengem eegenen A hues?
\p
\v 5 Du Heuchler! Huel fir d’éischt d’Dunn aus dengem A eraus, da gesäis du kloer, fir dengem Brudder d’Spläiter aus sengem A erauszehuelen.
\p
\v 6 Gitt dat Hellegt net den Hënn a werft är Pärelen net virun d’Schwäin, fir datt si se net mat hire Féiss zerdämmelen\f + \fr 7,6 \ft Zerdämmelen – op Däitsch: zertreten, verwüsten; op Franséisch: piétiner qqch., écraser qqch.; op Englesch: to tread down.\f* an d’Hënn sech ëmdréien an iech zerräissen.
\s Frot, sicht a klappt un
\r Luc 11,9-13
\p
\v 7 Frot an da kritt dir; sicht an da fannt dir; klappt un an et gëtt iech opgemaach;
\v 8 well jiddereen, dee freet, kritt a jiddereen, dee sicht, fënnt an deem, deen uklappt, gëtt opgemaach.
\p
\v 9 Wéi e Papp ënnert iech géif sengem Jong e Stee ginn, wann deen ëm Brout freet?
\v 10 Oder wann de Jong ëm e Fësch freet, géif de Papp him éieren eng Schlaang ginn?
\v 11 Wann dir schonn, déi dir béis sidd, wësst äre Kanner gutt Kaddoen ze maachen, wéi vill méi mécht äre Papp, deen am Himmel ass, deene gutt Kaddoen, déi hien dorëm froen?
\v 12 Alles, wat dir wëllt, datt d’Leit iech dinn, dat sollt dir hinnen och doen. Dat resuméiert nämlech d’Gesetz an d’Prophéiten.
\s Déi schmuel an déi breet Paart
\r Luc 13,24
\p
\v 13 Gitt duerch déi schmuel Paart eran. D’Paart ass nämlech breet an de Wee geraimeg, déi an d’Zerstéierung féieren, an et gëtt der vill, déi op deem Wee ginn.
\v 14 Wéi schmuel ass d’Paart a wéi schwéier ass de Wee, déi an d’Liewe féieren, an et gëtt der wéineg, déi dee Wee fannen.
\s E Bam a seng Friichten
\r Luc 6,43-45
\p
\v 15 Gitt op déi falsch Prophéiten uecht! Si komme wéi Schof gekleet bei iech, mee bannendra si si wéischt Wëllef.
\v 16 Dir erkennt si un hire Friichten. Ginn éieren Drauwe vun Därenhecken oder Fige vun Dëschtele gepléckt?
\v 17 Geneesou dréit all gudde Bam gutt Friichten, mee de faule Bam dréit faul Friichten.
\v 18 E gudde Bam ka keng faul Friichten droen an e faule Bam ka keng gutt Friichten droen.
\v 19 All Bam, dee keng gutt Friichten dréit, gëtt ëmgehaen an an d’Feier gehäit.
\v 20 Dir erkennt si deemno un hire Friichten.
\p
\v 21 Net jiddereen, deen zu mir seet: ‚Här, Här!‘, kënnt an d’Kinnekräich vum Himmel. Mee et kënnt nëmmen deen eran, deen de Wëlle vu mengem Papp am Himmel mécht.
\v 22 Op deem Dag soen der vill zu mir: ‚Här, Här! Hu mir net an dengem Numm prophezeit? Hu mir net an dengem Numm Dämonen ausgedriwwen? Hu mir net an dengem Numm vill mächteg Dote gemaach?‘
\v 23 Da soen ech kloer zu hinnen: ‚Ech hunn iech ni kannt. Gitt ewech vu mir, dir Iwwertrieder vum Gesetz!‘
\s De Weisen an den Topert
\r Luc 6,47-49
\p
\v 24 Wie meng Wierder héiert an no hinnen handelt, deen ass mat engem Weisen ze vergläichen, dee säin Haus op Fiels gebaut huet.
\v 25 De Reen ass gefall, d’Héichwaasser koum, de Wand huet geblosen an d’Haus gerëselt, mee et ass net an e Koup gefall, well et op Fiels gebaut gi war.
\v 26 Mee jiddereen, dee meng Wierder héiert an net no hinnen handelt, ass mat engem Topert ze vergläichen, dee säin Haus op Sand gebaut huet.
\v 27 De Reen ass gefall, d’Héichwaasser koum, de Wand huet geblosen an d’Haus gerëselt. Et ass an e Koup gefall a war ganz futti!“
\p
\v 28 Wéi de Jesus dës Ried ofgeschloss hat, waren d’Leit iwwert seng Léier verwonnert,
\v 29 well hie si wéi ee geléiert huet, deen Autoritéit huet, an net esou wéi d’\w Léiermeeschtere vum Gesetz|Léiermeeschter vum Gesetz\w*.
\c 8
\s De Jesus heelt e Mann mat Aussaz
\r Marc 1,40-45; Luc 5,12-16
\p
\v 1 Nodeems de Jesus vum Bierg erofkomm war, gounge vill Leit him no.
\v 2 Du koum e Mann mat Aussaz bei hien an huet sech virun him niddergehäit a sot: „Här, wann s du wëlls, kanns du mech rengegen.“
\p
\v 3 De Jesus huet seng Hand ausgestreckt, huet hie beréiert a sot: „Ech wëll. Sief gerengegt!“ Hie gouf direkt vu sengem Aussaz gerengegt.
\p
\v 4 Du sot de Jesus zu him: „Maach, datt s du kengem eppes sees! Mee géi a weis dech dem Priister. Bréng d’Affer, dat de Moses virgeschriwwen huet. Maach dat als Zeeche fir si.“
\s De Glawe vun engem réimeschen Offizéier
\r Luc 7,1-10; Jean 4,43-54
\p
\v 5 Wéi de Jesus a Kapernaum erakoum, koum e \w réimeschen Offizéier|Offizéier, réimeschen\w* him entgéint an huet hie gebieden:
\v 6 „Här, mäin Dénger läit gelähmt doheem an huet schrecklech Péng.“
\p
\v 7 „Ech kommen, fir hien ze heelen“, sot de Jesus zu him.
\p
\v 8 De réimeschen Offizéier huet geäntwert: „Här, ech sinn et net wäert, datt s du ënnert mäin Daach kënns. So dach nëmmen e Wuert, da gëtt mäin Dénger geheelt.
\v 9 Ech sinn och e Mann, deen ënnert der Autoritéit vun anere steet, an hunn Zaldoten ënnert mir. Soen ech zu engem: ‚Géi!‘, da geet hien oder zu engem aneren: ‚Komm!‘, da kënnt hien. Soen ech zu mengem Sklav: ‚Maach dat!‘, da mécht hien et.“
\p
\v 10 Wéi de Jesus dat héieren huet, huet hien doriwwer gestaunt. Hie sot zu deenen, déi him nogoungen: „Ech soen iech d’Wourecht! Net emol an Israel hunn ech esou e grousse Glawe fonnt.
\v 11 Ech soen iech, et kommen der vill vum Osten a vum Westen an huelen am Kinnekräich vum Himmel zesumme mam \w Abraham\w*, mam Jakob a mam Isaak bei Dësch Plaz.
\v 12 Mee d’Kanner vum Kinnekräich ginn an déi baussecht Däischtert gehäit. Do gëtt gekrasch a mat den Zänn gegrätscht.“
\p
\v 13 De Jesus sot dunn zum Offizéier: „Géi heem. Et soll esou geschéien, wéi s du gegleeft hues.“ Den Dénger gouf nach an där Stonn geheelt.
\s De Jesus heelt vill Leit
\r Marc 1,29-34; Luc 4,38-41
\p
\v 14 Wéi de Jesus an dem Péitrus säin Haus koum, huet hien deem seng Schwéiermamm gesi mat Féiwer am Bett leien.
\v 15 Hien huet hir Hand beréiert an d’Féiwer war fort. Si ass opgestanen an huet hinne gedéngt.
\p
\v 16 Géint der Owend hu si vill Leit, déi vun Dämone besiess waren, bei hie bruecht. Hien huet d’Geeschter mat engem Wuert ausgedriwwen an all déi Krank geheelt.
\v 17 Esou huet sech dat erfëllt, wat duerch de Prophéit Yesaia gesot gouf:
\q1 „Hien huet eis Schwächlechkeet\f + \fr 8,17 \ft Schwächlechkeet ass en anert Wuert fir Daierlechkeet. \fp Daierlechkeet – op Däitsch: Schwäche, Entkraftung; op Franséisch: faiblesse physique; op Englesch: frailty, physical weakness (vgl. P. Linden, Luxemburger Wörterbuch, Luxemburg, 1950: http://engelmann.uni.lu:8080/portal/WBB2009/LWB/wbgui_py?lemid=HS03486 - ofgeruff: 30.05.2017).\f* op sech geholl
\q2 an eis Krankheete gedroen.“ \rq (Yesaia 53,4)\rq*
\s Dem Jesus nogoen, kascht
\r Luc 9,57-62
\p
\v 18 Wéi de Jesus déi grouss Mass vu Leit ëm sech gesinn huet, huet hien den Uerder ginn, fir op den aneren Uwänner ze fueren.
\v 19 Du koum e \w Léiermeeschter vum Gesetz\w* bei hien a sot zu him: „Léiermeeschter, ech ginn dir iwwerall no, wou s du higees.“
\p
\v 20 „De Fuuss huet e Bau an de Vull huet en Nascht, mee de \w Jong vum Mënsch\w* huet néierens eng Plaz, fir säi Kapp nidderzeleeën“, huet de Jesus him geäntwert.
\p
\v 21 En anere vu senge \w Jénger\w* sot zu him: „Här, looss mech fir d’éischt fortgoen, bis ech mäi Papp begruewe kann.“
\p
\v 22 De Jesus huet him geäntwert: „Komm mir no. Looss déi Doudeg hir Doudeg begruewen.“
\s De Wand an d’Welle follegen dem Jesus
\r Marc 4,35-41; Luc 8,22-25
\p
\v 23 Wéi de Jesus an den \w Naache|Naachen\w* geklommen ass, gounge seng Jénger him no.
\v 24 Op eemol ass e grousse Stuerm um Séi opkomm, esou datt den Naache vun de Wellen iwwerschwemmt gouf. De Jesus awer huet geschlof.
\v 25 Seng Jénger koume bei hien an hunn hie waakreg gemaach: „Här, rett eis! Mir ginn ënner!“
\v 26 Mee hie sot zu hinnen: „Firwat hutt dir Angscht, dir Klenggleeweg?“ Dunn ass hien opgestanen an huet dem Wand an dem Séi gedreet. ’t ass alles ganz stëll ginn.
\v 27 D’Männer ware verwonnert a soten: „Wien ass hien, datt esouguer de Wand an de Séi him follegen?“
\s De Jesus heelt zwee Männer, déi vun Dämone besiess sinn
\r Marc 5,1-20; Luc 8,26-39
\p
\v 28 Wéi hien um aneren Uwänner an der Géigend vun de Gergesener ugeluecht huet, koumen him der zwee entgéint, déi vun Dämone besiess waren. Si koumen tëschent de Griewer eraus a waren esou geféierlech, datt keen de Wee benotze konnt, dee laanscht si geféiert huet.
\v 29 Déi zwee hu gejaut: „Wat wëlls du vun eis, Jong vu Gott? Bass du heihinner komm, fir eis virun der Zäit ze péngegen?“
\p
\v 30 Net all ze wäit ewech stoung eng grouss Schwéngshäerd ze weeden.
\v 31 D’Dämonen hunn de Jesus ugebiedelt: „Wann s du eis ausdreifs, dann erlab eis, an d’Schwéngshäerd ze fueren.“
\p
\v 32 Hien huet hinne geäntwert: „Gitt!“ Wéi si erausgefuer sinn, si si an d’Schwéngshäerd gefuer. Stënterlech huet déi ganz Schwéngshäerd sech den Hang erof an de Séi gestierzt an ass am Waasser ersoff.
\v 33 D’Schwéngshierte si fortgelaf a goungen an d’Stad. Do hu si alles verzielt, och dat, wat mat de Männer geschitt war, déi vun Dämone besiess waren.
\p
\v 34 Du koum d’ganz Stad eraus, fir dem Jesus entgéintzegoen. Wéi si hie gesinn hunn, hu si hien ugebiedelt, fir hir Géigend ze verloossen.
\c 9
\s De Jesus heelt e Gelähmten
\r Marc 2,1-12; Luc 5,17-26
\p
\v 1 De Jesus ass an en \w Naache|Naachen\w* geklommen, ass iwwert de Séi gefuer a koum a seng eege Stad.
\v 2 Dunn hu Leit e Mann bei hie bruecht, dee gelähmt op enger Brëtsch louch. Wéi de Jesus hire Glawe gesinn huet, sot hien zum Gelähmten: „Hief Courage, Kand! Deng Sënne sinn dir verzien.“
\p
\v 3 En etlech \w Léiermeeschtere vum Gesetz|Léiermeeschter vum Gesetz\w* hunn ënnert sech gesot: „Dëse Mann lästert iwwert Gott!“
\p
\v 4 De Jesus, deen hir Gedanke kannt huet, sot awer: „Firwat denkt dir Béises an ären Häerzer?
\v 5 Wat ass méi einfach ze soen: ‚Deng Sënne sinn dir verzien‘, oder: ‚Stéi op a géi‘?
\v 6 Fir datt dir awer wësst, datt de \w Jong vum Mënsch\w* d’Autoritéit huet, fir op der Äerd Sënnen ze verzeien“, sot hien zum Gelähmten: „Stéi op, huel deng Brëtsch a géi heem.“
\v 7 Du stoung de Mann op a goung heem.
\v 8 Wéi déi vill Leit dat gesinn hunn, ware si verwonnert an hu Gott gelueft, dee Mënschen esou eng Autoritéit ginn huet.
\s De Jesus rifft de Mattias
\r Marc 2,13-17; Luc 5,27-32
\p
\v 9 De Jesus goung fort vun do an huet e Mann gesinn am Steierbüro sëtzen, dee Mattias geheescht huet. De Jesus sot zu him: „Komm mir no!“ Dee stoung op a goung dem Jesus no.
\p
\v 10 De Jesus huet beim Mattias doheem giess. Et koume vill \w Steierandreiwer\w* a Sënner dohin an hunn zesumme mam Jesus a mat senge \w Jénger\w* giess.
\v 11 Wéi d’\w Pharisäer\w* dat gesinn hunn, frote si seng Jénger: „Firwat ësst äre Léiermeeschter mat Steierandreiwer a Sënner?“
\p
\v 12 Wéi de Jesus dat héieren huet, huet hien hinne geäntwert: „Déi Gesond brauche keen Dokter, wuel awer déi Krank.
\v 13 Gitt a léiert, wat et heescht: ‚Ech wëll Baarmhäerzegkeet an net Affer.‘ \rq (Hoschea 6,6)\rq* Ech sinn nämlech net komm, fir déi Gerecht, mee fir d’Sënner zur Ëmkéier opzeruffen.“
\s Eng Fro iwwert d’Faaschten
\r Marc 2,18-22; Luc 5,33-39
\p
\v 14 Du koumen dem Jean seng Jénger bei hien a froten hien: „Firwat faaschte mir an d’Pharisäer esou dacks, mee deng Jénger faaschten net?“
\p
\v 15 De Jesus huet hinne geäntwert: „Kënnen dem \w Bräitchemann\w* seng Gäscht éieren traueren, soulaang de Bräitchemann bei hinnen ass? D’Zäit kënnt awer, an där hinnen de Bräitchemann ewechgeholl gëtt an da faaschte si.
\p
\v 16 Et bitzt keen e Stéck Stoft, wat nach net agaangen ass, op en aalt Stéck Gezei; soss räisst dat neit Stéck vum ale Gezei an de Rass gëtt doduerch méi schlëmm.
\p
\v 17 Et fëllt och keen neie Wäin an al Schläich; soss baschten déi al Schläich an de Wäin leeft aus; da sinn d’Schläich fir näischt méi ze gebrauchen. Neen, neie Wäin gëtt an nei Schläich gefëllt an esou hale se sech allebéid.“
\s Eng krank Fra an en doudegt Meedchen
\r Marc 5,21-43; Luc 8,40-56
\p
\v 18 Während de Jesus hinnen dat verzielt huet, koum en Haapteelste bei hien an huet sech virun hien niddergehäit. „Meng Duechter ass grad gestuerwen, mee komm a lee deng Hand op hatt, da gëtt hatt nees lieweg“, sot hien.
\v 19 De Jesus stoung op an goung him zesumme mat senge Jénger no.
\p
\v 20 Du koum eng Fra, déi schonn zwielef Joer laang Bluddungen hat, vun hannen un hien erun an huet d’Zizit\f + \fr 9,20 \ft Zizit ass dat hebräescht Wuert (pl. Ziziyot) fir d’Kordelen, déi d’Judden hu missen op de véier Ecker vun hire Gebietsmäntel, déi si Tallit nennen, bannen (vgl. Wikipedia. Die freie Enzyklopädie: https://de.wikipedia.org/wiki/Zizit - ofgeruff: 30.05.2017).\f* vu sengem Tallit\f + \fr 9,20 \ft Tallit ass dat hebräescht Wuert fir de Gebietsmantel vun de Judden, dee si hu missen droen.\f* beréiert.
\v 21 Si hat sech nämlech geduecht: „Wann ech nëmme säin Tallit beréieren, da ginn ech geheelt.“
\p
\v 22 De Jesus huet sech ëmgedréit an huet si gesinn. „Duechter, hief Courage! Däi Glawen huet dech geheelt“, sot hien. Nach an deem Moment gouf d’Fra geheelt.
\p
\v 23 Wéi de Jesus bei den Haapteelsten an d’Haus koum an d’Flüttisten an d’Leit, déi lamentéiert hunn, gesinn huet,
\v 24 sot hien: „Eraus hei! D’Meedchen ass net dout, hatt schléift just.“ Si hunn hien ausgelaacht.
\v 25 Nodeems d’Leit virun d’Dier gesat goufen, goung de Jesus eran, huet d’Meedche mat der Hand geholl an hatt ass opgestanen.
\v 26 D’Noriicht doriwwer huet sech uechter d’ganz Ëmgéigend verbreet.
\s De Jesus heelt zwee Blanner an e Stommen
\p
\v 27 Wéi de Jesus vun do fortgoung, goungen zwee Blanner him no. Si hu geruff: „Erbaarm dech eiser, Jong vum David!“
\p
\v 28 De Jesus goung an en Haus an déi zwee Blanner koumen him no. De Jesus sot zu hinnen: „Gleeft dir, datt ech dat maache kann?“
\p „Jo, Här“, hu si him geäntwert.
\p
\v 29 Dunn huet hien hir Ae beréiert a sot: „Esou wéi dir gleeft, esou soll et iech geschéien!“
\v 30 D’Ae goufen hinnen opgemaach. De Jesus huet si seriö gewarnt: „Kuckt, datt keen eppes heivunner gewuer gëtt!“
\p
\v 31 Nodeems si hie verlooss haten, hu si awer an der ganzer Ëmgéigend iwwert hie geschwat.
\p
\v 32 Wéi si fortgaange waren, hunn d’Leit e Stommen, dee vun engem Dämon besiess war, bei hie bruecht.
\v 33 Soubal den Dämon ausgedriwwe war, huet de Stomme geschwat. D’Leit ware verwonnert. „Esou eppes ass nach ni an Israel gesi ginn!“, sote si.
\p
\v 34 D’Pharisäer soten awer: „Duerch de Prënz vun den Dämonen dreift hien d’Dämonen aus.“
\s Et gëtt wéineg Aarbechter
\p
\v 35 De Jesus goung duerch all d’Stied an duerch all d’Dierfer. Hien huet an hire \w Synagogen|Synagog\w* enseignéiert an huet d’gutt Noriicht vum Kinnekräich verkënnegt. Hien huet och all Krankheet an all Daierlechkeet ënnert dem Vollek geheelt.
\v 36 Wéi de Jesus d’Leit gesinn huet, hat hie Matleed mat hinnen, well si midd a verschotert waren, ewéi Schof ouni Hiert.
\v 37 Du sot hien zu senge Jénger: „De Karschnatz ass grouss, mee et gëtt wéineg Aarbechter.
\v 38 Biet also zum Här vum Karschnatz, datt hien Aarbechter schéckt, fir säi Karschnatz eranzehuelen.“
\c 10
\s De Jesus schéckt déi zwielef Jénger aus
\r Marc 3,13-19; 6,7-13; Luc 6,12-16; 9,1-6
\p
\v 1 De Jesus huet seng zwielef \w Jénger\w* bei sech geruff an huet hinnen Autoritéit ginn, fir onreng Geeschter auszedreiwen a jidder Krankheet a jidder Daierlechkeet ze heelen.
\v 2 Dat hei sinn d’Nimm vun den zwielef \w Apostelen|Apostel\w*: fir d’éischt de Schimon, deen och Péitrus genannt gouf, a säi Brudder Andreas; de Jacques, deen de Jong vum Sabdai war, a säi Brudder Jean;
\v 3 de Philippe an de Bar-Talmai; den Thomas an de Mattias, de \w Steierandreiwer\w*; de Jacques, deen de Jong vum Alfai war, an de Labbai, deen Taddai genannt gouf;
\v 4 de Schimon, de Kanaaniter, an de Judas Ischkariot, deen hie verroden huet.
\p
\v 5 De Jesus huet déi Zwielef mat der Uweisung erausgeschéckt: „Gitt net bei d’Net-Judden a gitt a keng Stad vun de \w Samariter\w*.
\v 6 Gitt villméi bei déi verluere Schof aus dem Haus Israel.
\v 7 Gitt a verkënnegt: ‚D’Kinnekräich vum Himmel ass nobäi.‘
\v 8 Heelt déi Krank, rengegt déi Aussätzeg, bréngt déi Doudeg nees zum Liewen zeréck an dreift Dämonen aus! Fir näischt krut dir, dofir gitt och fir näischt weider!
\v 9 Huelt kee Gold, kee Sëlwer a keng Koffermënzen an ärem Rimm mat.
\v 10 Huelt keng Posch mat op är Rees, keng zwou Tuniquen, keng Sandalen a keng Stief. En Aarbechter huet nämlech säin Iesse verdéngt.
\p
\v 11 Wéini och ëmmer dir an eng Stad oder en Duerf eragitt, do sicht, wie wierdeg ass, a bleift bei deem, bis dir déi Uertschaft verloosst.
\v 12 Wann dir an d’Haus eragitt, da begréisst déi, déi do wunnen.
\v 13 Wann de Stot wierdeg ass, da loosst äre Fridden op em rouen; mee wann en net wierdeg ass, da loosst äre Fridde bei iech zeréckkommen.
\v 14 Wann een iech net ophëlt oder iech net nolauschtert, wann dir dee Stot oder déi Stad verloosst, da rëselt de Stëbs ënnert äre Féiss of.
\v 15 Ech soen iech d’Wourecht: Fir Sodom a Gomorra ass et um Dag vum Geriicht besser auszehale wéi fir dës Stad.
\s Dir gitt verfollegt
\r Marc 13,9-13; Luc 21,12-17
\p
\v 16 Gitt uecht, ech schécken iech wéi Schof ënner Wëllef eraus. Sidd dofir esou lous ewéi Schlaangen, mee esou harmlos ewéi Dauwen.
\p
\v 17 Huelt iech an uecht virun de Mënschen, well si iech un déi lokal \w Sanhedrinen|Sanhedrin\w* ausliwweren an iech an hire \w Synagoge|Synagog\w* gäisselen.
\v 18 Dir gitt wéinst menger viru Gouverneuren a Kinneke bruecht, fir virun hinnen an den Net-Judden auszesoen.
\v 19 Wa si iech riichten, da maacht iech keng Suergen doriwwer, wéi oder wat dir soe sollt. Dee Moment gëtt iech aginn, wat dir soe sollt.
\v 20 Net dir schwätzt dann, mee de Geescht vun ärem Papp schwätzt duerch iech.
\p
\v 21 Et liwwert och ee Brudder deen aneren dem Doud aus an de Papp säi Kand. Kanner rebelléiere géint hir Elteren a loosse si ëmbréngen.
\v 22 Wéinst mengem Numm gitt dir vu jidderengem gehaasst. Mee wie bis un d’Enn aushält, gëtt gerett.
\v 23 Wa si iech an enger Stad verfollegen, da flücht an eng aner. Ech soen iech nämlech d’Wourecht: Dir gitt net duerch all d’Stied vun Israel, éier de \w Jong vum Mënsch\w* kënnt.
\p
\v 24 E Léierbouf steet net iwwert sengem Léiermeeschter an en Dénger och net iwwert sengem Meeschter.
\v 25 Et geet duer, datt e Léierbouf wéi säi Léiermeeschter gëtt an en Dénger wéi säi Meeschter. Wa si den Haushär ‚\w Beelsebul\w*‘ genannt hunn, ëm wéi vill méi dann déi aus sengem Stot!
\p
\v 26 Hutt dofir keng Angscht virun hinnen. Et gëtt nämlech näischt, wat verdeckt ass, wat net opgedeckt gëtt, an näischt, wat verstoppt ass, wat net bekannt gëtt.
\v 27 Wat ech iech am Däischtere soen, dat sot am Liicht; wat dir an d’Ouer gepëspert kritt, dat verkënnegt op den Diech.
\s Fäert Gott an net d’Mënschen
\r Luc 12,2-9
\p
\v 28 Hutt keng Angscht virun deenen, déi de Kierper ëmbréngen, d’Séil awer net ëmbrénge kënnen. Hutt vill méi Angscht virun deem, deen d’Séil an de Kierper an der \w Gehenna\w* zerstéiere kann.
\p
\v 29 Ginn net zwee Spatze fir eng Koffermënz\f + \fr 10,29 \ft Eng Koffermënz ass eng réimesch Koffermënz, déi ongeféier 1/16 vun engem Denar wäert war. En Denar war den Dagesloun vun engem Doléiner.\f* verkaf? An dach fält kee vun hinnen op de Buedem, ouni datt äre Papp et weess.
\v 30 Bei iech sinn esouguer all d’Hoer op ärem Kapp gezielt.
\v 31 Hutt dofir keng Angscht! Dir sidd méi wäert wéi vill Spatzen.
\p
\v 32 Wie sech virun de Mënschen zu mir bekennt, zu deem bekennen och ech mech viru mengem Papp am Himmel.
\v 33 Mee wie mech virun de Mënsche verleegent, dee verleegnen och ech viru mengem Papp am Himmel.
\s De Jesus ass komm, fir d’Schwäert ze bréngen
\r Luc 12,51-53; 14,26-27
\p
\v 34 Mengt net, datt ech komm sinn, fir Fridden op d’Äerd ze bréngen. Ech sinn net komm, fir Fridden ze bréngen, mee d’Schwäert.
\v 35 Ech sinn nämlech komm, fir ‚e Mann géint säi Papp, d’Duechter géint hir Mamm, an d’Schnauer géint hir Schwéiermamm‘ opzebréngen.
\v 36 ‚Engem Mann seng Feinde si Memberen aus sengem eegene Stot.‘ \rq (Micha 7,6)\rq*
\p
\v 37 Wie Papp oder Mamm léiwer huet wéi mech, ass menger net wäert; wie Jong oder Duechter léiwer huet wéi mech, ass menger net wäert.
\v 38 Wie säi Kräiz net op sech hëlt a mir nogeet, ass menger net wäert.
\v 39 Wie säi Liewe fënnt, verléiert et, a wie säi Liewe wéinst menger verléiert, fënnt et.
\s Wien d’Jénger ophëlt, hëlt de Jesus op
\r Marc 9,41
\p
\v 40 Wien iech ophëlt, hëlt mech op, a wie mech ophëlt, hëlt deen op, dee mech geschéckt huet.
\v 41 Wien e Prophéit ophëlt, well hien e Prophéit ass, kritt de Loun vun engem Prophéit. Wien e Gerechten ophëlt, well hien e Gerechten ass, kritt de Loun vun engem Gerechten.
\v 42 Wien engem vun dëse Klengen och nëmmen e Becher kaalt Waasser ze drénke gëtt, well hie mäi Jénger ass, ech soen iech d’Wourecht, dee kritt op alle Fall säi Loun.“
\c 11
\s De Jesus schwätzt iwwert de Jean den Deefer
\r Luc 7,18-35
\p
\v 1 Wéi de Jesus fäerdeg war, fir sengen zwielef \w Jénger\w* Uweisungen ze ginn, goung hie vun do fort, fir an hire Stied z’enseignéieren an ze priedegen.
\v 2 Wéi de Jean am Prisong vum \w Messias\w* senge Wierker héieren huet, huet hien zwee vu senge Jénger bei hie geschéckt,
\v 3 fir hien ze froen: „Bass du deen, dee komme soll, oder solle mir op en anere waarden?“
\p
\v 4 De Jesus huet hinne geäntwert: „Gitt bei de Jean a verzielt him vun deem, wat dir héiert a gesitt:
\v 5 Déi Blann gesinn, déi Schlamm ginn, déi Aussätzeg gi gerengegt, déi Daf héieren, déi Doudeg ginn nees lieweg an déi Aarm kréien d’gutt Noriicht gepriedegt.
\v 6 Geseent ass deen, dee keen Ustouss u mir hëlt.“
\p
\v 7 Wéi déi zwee fortgoungen, huet de Jesus ugefaangen, mat de Leit iwwert de Jean ze schwätzen: „Wat sidd dir an d’Wüst kucke gaangen? Eng Lëtsch, déi vum Wand hin an hier geblose gëtt?
\v 8 Oder wat sidd dir soss kucke gaangen? E Mann mat deiere Kleeder? Nee! Déi, déi deier Kleeder droen, wunnen an Haiser vu Kinneken!
\v 9 Oder wat sidd dir soss kucke gaangen? E Prophéit? Jo, ech soen iech, een, dee vill méi ass wéi e Prophéit.
\v 10 Hien ass deen, iwwert dee geschriwwe steet:
\q1 ‚Kuck, ech schécke mäi Buet virun dir hier,
\q2 deen dir däi Wee virbereet.‘ \rq (Malachi 3,1)\rq*
\p
\v 11 Ech soen iech d’Wourecht: Vun all deenen, déi vu Frae gebuer goufen, gëtt et kee méi e Wichtegen, wéi de Jean den Deefer! Mee deen Onwichtegsten am Kinnekräich vum Himmel ass méi wichteg wéi hien.
\v 12 Zënter der Zäit vum Jean dem Deefer bis elo, drécken d’Leit sech an d’Kinnekräich vum Himmel eran an déi, déi sech erandrécken, ergräifen et.
\v 13 All d’Prophéiten an d’Gesetz hu bis hin zum Jean prophezeit.
\v 14 Wann dir et unhuele wëllt: Hien ass den Elia, dee komme soll.
\v 15 Wien Oueren huet, fir ze lauschteren, soll nolauschteren!
\p
\v 16 Mat wiem soll ech dës Generatioun vergläichen? Si ass ewéi Kanner, déi op de Maartplaze sëtzen an een deem aneren zouruffen:
\q1
\v 17 ‚Mir hu fir iech Flütt gespillt an dir hutt net gedanzt;
\q1 mir hu fir iech Trauerlidder gesongen an dir hutt net getrauert.‘
\p
\v 18 De Jean koum an huet weder giess nach gedronk a si soen: ‚Hien huet en Dämon a sech!‘
\v 19 De \w Jong vum Mënsch\w* koum an huet giess a gedronk a si soen: ‚Kuckt iech deen emol un! E Fréisser an e Sëffer, e Frënd vu \w Steierandreiwer\w* a vu Sënner!‘ Mee alleguer déi, déi der Wäisheet noginn, weisen, datt si richteg ass.“
\s De Jesus weist Stied zurecht
\p
\v 20 Dunn huet hien ugefaangen, déi Stied zurechtzeweisen, wou déi Meescht vu senge mächtegen Dote gemaach goufen, well si net ëmgekéiert sinn.
\v 21 „Wéi schrecklech ass et fir dech, Korasin! Wéi schrecklech ass et fir dech, Betsaida! Wann déi mächteg Doten, déi bei dir gemaach goufen, zu Tyr an zu Zidon gemaach gi wieren, da wiere si scho laang a Säck an Äschen ëmgekéiert.
\v 22 Ech soen iech, fir Tyr an Zidon ass et um Dag vum Geriicht besser auszehale wéi fir iech.
\v 23 Du, Kapernaum, dat s du bis an den Himmel gehuewe goufs, gëss bis an den \w Hades\w* erofgestouss. Wann déi mächteg Doten, déi bei dir gemaach goufen, zu Sodom gemaach gi wieren, da géif Sodom haut nach bestoen.
\v 24 Ech soen iech, fir d’Land Sodom ass et um Dag vum Geriicht besser auszehale wéi fir dech.“
\s De Jesus schenkt Rou
\p
\v 25 Zu där Zäit sot de Jesus: „Ech luewen dech Papp, Här vun Himmel an Äerd, well s du dat alles virun de Weisen a Gescheite verstoppt hues an et klenge Kanner gewisen hues.
\v 26 Jo, Papp, esou huet et dir gefall.
\v 27 Mäi Papp huet mir alles iwwerginn. Et kennt keen de Jong, ausser dem Papp, an et kennt och keen de Papp, ausser dem Jong an deem, deem de Jong de Papp weise wëllt.
\v 28 Kommt bei mech, all dir, déi dir iech plot a schwéier Laaschten drot! Ech ginn iech Rou.
\v 29 Huelt mäi \w Jach\w* op iech a léiert vu mir, well ech vun Häerzen duuss an \w damiddeg\w* sinn. Da fannt dir Rou fir är Séilen.
\v 30 Mäi Jach ass nämlech einfach ze droen a meng Laascht ass liicht ze zéien.“
\c 12
\s De Jong vum Mënsch ass Här iwwert de Sabbat
\r Marc 2,23—3,6; Luc 6,1-11
\p
\v 1 Zu där Zäit goung de Jesus um \w Sabbat\w* duerch Weessefelder. Seng \w Jénger\w* haten Honger an hunn ugefaangen, d’Éien ze plécken an z’iessen.
\v 2 Wéi d’\w Pharisäer\w* dat gesinn hunn, sote si zum Jesus: „Kuck! Deng Jénger maachen eppes, wat um Sabbat net erlaabt ass!“
\p
\v 3 „Hutt dir net gelies, wat den David gemaach hat, wéi hien a seng Komeroden hongereg waren?“, huet de Jesus hinne geäntwert.
\v 4 „Hie goung an d’Haus vu Gott an huet d’\w Ausstellungsbrout\w* giess, wat weder him nach senge Komeroden erlaabt war, mee nëmmen de Priister.
\v 5 Oder hutt dir net am Gesetz gelies, datt d’Priister op de Sabbaten de Sabbat profanéiert hunn an dach onschëlleg waren?
\v 6 Ech soen iech, et ass een hei, dee méi wichteg wéi den \w Tempel\w* ass.
\v 7 Wann dir gewosst hätt, wat: ‚Ech wëll Baarmhäerzegkeet an net Affer‘, \rq (Hoschea 6,6)\rq* bedeite géif, dann hätt dir déi Onschëlleg net veruerteelt.
\v 8 De \w Jong vum Mënsch\w* ass Här iwwert de Sabbat.“
\p
\v 9 De Jesus goung vun där Plaz fort a goung an hir \w Synagog\w*.
\v 10 Do war e Mann mat enger verkrëppelter Hand. „Ass et erlaabt, um Sabbat ze heelen?“, frote si de Jesus. Dat hu si gemaach, fir hie kënnen unzekloen.
\p
\v 11 De Jesus huet hinne geäntwert: „Huelt un, et hätt ee vun iech e Schof. Wann et um Sabbat an e Gruef fale géif, wie vun iech géif et dann net eraushuelen?
\v 12 E Mënsch ass dach vill méi wäert ewéi e Schof! Dofir ass et erlaabt, um Sabbat Guddes ze doen.“
\p
\v 13 Du sot hien zum Mann: „Streck deng Hand aus!“ Hien huet se ausgestreckt a seng Hand gouf gesond, esou gesond wéi déi aner.
\v 14 Du goungen d’Pharisäer vun do fort an hu sech ënnertenee beroden, wéi si hie kéinten ëmbréngen.
\s Den Dénger, dee Gott auserwielt huet
\p
\v 15 De Jesus war sech däers bewosst an huet sech dofir vun do zeréckgezunn. E sëlleche Leit goungen him no an hien huet si all geheelt.
\v 16 Hien huet de Leit awer befuel, hien net bekanntzemaachen.
\v 17 Esou huet sech dat erfëllt, wat duerch de Prophéit Yesaia gesot gouf:
\q1
\v 18 „Kuck! Mäin Dénger, deen ech auserwielt hunn;
\q1 deen, deen ech gär hunn an un deem sech meng Séil erfreet.
\q1 Ech leeë mäi Geescht op hien
\q1 an hie verkënnegt den Natioune Gerechtegkeet.
\q1
\v 19 Hie streit net a jäizt net.
\q1 Et héiert kee seng Stëmm an de Stroossen.
\q1
\v 20 D’Lëtsch, déi geknéckst ass, mécht hien net futti
\q1 an d’Wick, déi gloust, dréckt hien net aus,
\q1 bis hien d’Gerechtegkeet an den Triumph féiert.
\q1
\v 21 Op säin Numm hoffen d’Natiounen.“ \rq (Yesaia 42,1-4)\rq*
\s De Jesus an de Beelsebul
\r Marc 3,20-30; Luc 11,14-26
\p
\v 22 Du gouf e Mann bei hie bruecht, dee vun engem Dämon besiess war a blann a stomm war. De Jesus huet hie geheelt, esou datt dee blanne Stommen nees schwätzen a gesi konnt.
\v 23 All d’Leit ware verwonnert a soten: „Kéint deen de Jong vum David sinn?“
\p
\v 24 Mee wéi d’Pharisäer dovunner héieren hunn, sote si: „Hien dreift dach Dämonen nëmmen duerch de \w Beelsebul\w* aus, de Prënz vun den Dämonen!“
\p
\v 25 De Jesus huet hir Gedanke kannt a sot zu hinnen: „All Kinnekräich, wat a sech selwer gespléckt ass, geet zu Grond an all Stad oder Famill, déi a sech selwer gespléckt ass, bleift net bestoen.
\v 26 Wann de Satan de Satan ausdreift, dann ass hien a sech selwer gespléckt. Wéi ka säi Kinnekräich da bestoe bleiwen?
\v 27 Wann ech duerch de Beelsebul Dämonen ausdreiwen, duerch wien dreiwen dann är Kanner se aus? Dofir gi si zu äre Riichteren.
\v 28 Wann ech awer Dämonen duerch de Geescht vu Gott ausdreiwen, dann ass effektiv d’Kinnekräich vu Gott bei iech komm.
\p
\v 29 Wéi kann een an d’Haus vun engem staarke Mann abriechen a säi Besëtz klauen, wann en net fir d’éischt de staarke Mann fesselt? Eréischt da kann en d’Haus plëmmen.
\p
\v 30 Wien net mat mir ass, ass géint mech a wien net mat mir sammelt, dee verspreet.
\v 31 Dofir soen ech iech, datt all Sënn a Lästerung de Mënsche verzie gëtt, mee d’Lästerung géint de Geescht gëtt de Mënschen net verzien.
\v 32 Wien e Wuert géint de Jong vum Mënsch seet, dee kritt verzien; mee wie géint den hellege Geescht schwätzt, dee kritt net verzien, weder an dësem Zäitalter nach an dem zukünftegen Zäitalter.
\p
\v 33 Entweder dir hutt e gudde Bam a seng Friichte si gutt oder dir hutt e faule Bam a seng Friichte si faul. E Bam gëtt nämlech u senge Friichten erkannt.
\p
\v 34 Dir Hickecht Viperen! Wéi kënnt dir, déi dir béis sidd, Guddes soen? Vun deem d’Häerz voll ass, dovu leeft de Mond iwwer.
\v 35 De gudde Mënsch bréngt Guddes aus dem Gudden ervir, wat hien a sech huet, an de béise Mënsch bréngt Béises aus dem Béisen ervir, wat hien a sech huet.
\v 36 Ech soen iech awer, datt d’Mënschen iwwert all onnëtzt Wuert, dat si gesot hunn, um Dag vum Geriicht Rechenschaft ofleeë mussen.
\v 37 Opgrond vun denge Wierder gëss du nämlech fräigesprach an opgrond vun denge Wierder gëss du veruerteelt.“
\s D’Zeeche vum Yona
\r Luc 11,29-32
\p
\v 38 En etlech \w Léiermeeschtere vum Gesetz|Léiermeeschter vum Gesetz\w* a Pharisäer soten zu him: „Léiermeeschter, mir wëllen en Zeeche vun dir gesinn.“
\p
\v 39 Hien huet geäntwert: „Eng béis an ontrei Generatioun sicht no engem Zeechen, mee si kritt keen Zeechen, ausser dem Zeeche vum Prophéit Yona.
\v 40 Esou wéi de Yona dräi Deeg an dräi Nuechten am Bauch vum risege Fësch war, \rq (Yona 2,1)\rq* ass de Jong vum Mënsch dräi Deeg an dräi Nuechten an der Déift vun der Äerd.
\v 41 D’Männer aus Nineve stinn um Geriicht zesumme mat dëser Generatioun op a veruerteele si, well si ëmgekéiert waren, wéi de Yona hinne gepriedegt hat. Kuckt, et ass een hei, dee méi dichteg ass wéi de Yona.
\v 42 D’Kinnigin vum Süde steet um Geriicht zesumme mat dëser Generatioun op a veruerteelt si. Si koum nämlech vum Enn vun der Äerd fir dem Salomon seng Wäisheet ze héieren. Kuckt, et ass een hei, dee méi wichteg ass wéi de Salomon.
\p
\v 43 Wann en onrenge Geescht aus engem Mënsch fiert, zitt en duerch dier Plazen, fir Rou ze sichen, mee e fënnt keng.
\v 44 Da seet en: ‚Ech ginn hannescht a mäin Heem, vu wou ech koum.‘ Wann hien heemkënnt, fënnt hien et eidel, gekiert a geraumt.
\v 45 Da geet hien hin an hëlt siwen aner Geeschter mat sech, déi méi béis si wéi hien, a si fueren do eran a bleiwen dra wunnen. Esou gëtt de leschten Zoustand vum Mënsch méi schro wéi den éischten. Esou ass et och mat dëser béiser Generatioun.“
\s Dem Jesus seng Mamm a seng Geschwëster
\r Marc 3,31-35; Luc 8,19-21
\p
\v 46 Wéi de Jesus nach mat de Leit geschwat huet, stounge seng Mamm a seng Geschwëster dobaussen a wollte mat him schwätzen.
\v 47 Du sot een zu him: „Deng Mamm an deng Geschwëster stinn dobaussen a wëlle mat der schwätzen.“
\p
\v 48 Mee hien huet deem geäntwert, deen him dat gesot hat: „Wien ass meng Mamm? Wie si meng Geschwëster?“
\v 49 Hien huet mat senger Hand op seng Jénger gewisen a sot: „Kuck meng Mamm a meng Geschwëster!
\v 50 Wien de Wëlle vu mengem Papp am Himmel mécht, deen ass mäi Brudder, meng Schwëster a meng Mamm.“
\c 13
\s D’Gläichnes iwwert de Bauer, de Som an de Buedem
\r Marc 4,1-20; Luc 8,4-15
\p
\v 1 Nach deen Dag huet de Jesus d’Haus verlooss an huet sech bei de Séi gesat.
\v 2 Et huet sech awer eng grouss Mass Leit ëm hie versammelt, esou datt hien an en \w Naache|Naachen\w* geklommen ass a sech dra gesat huet. All d’Leit stoungen um Uwänner.
\v 3 Hien huet hinne villes a Gläichnesser verzielt. Hie sot:
\p „Lauschtert! E Bauer goung eraus, fir ze séien.
\v 4 Wéi hie geséit huet, ass en Deel vum Som nieft de Wee gefall. D’Vigel koumen an hunn de Som opgepickt.
\v 5 Et ass och en Deel op stengege Grond gefall, wou net vill Buedem war, an d’Planz ass séier ausgeschoss, well de Buedem net déif genuch war.
\v 6 Mee wéi d’Sonn opgoung, gouf d’Planz verbrannt a si ass verdréchent, well se keng Wuerzelen hat.
\v 7 Anere Som ass ënnert d’Däre gefall, déi ausgeschoss sinn an de Som erstéckt hunn.
\v 8 Nach anere Som ass op gudde Buedem gefall an huet Fruucht gedroen, munchen dat honnertfacht, aneren dat siechzegfacht an nach aneren dat drëssegfacht.
\v 9 Wien Oueren huet, fir ze lauschteren, soll nolauschteren!“
\p
\v 10 Du koumen d’\w Jénger\w* bei hien a froten hien: „Firwat schwätz du a Gläichnesser mat hinnen?“
\p
\v 11 De Jesus huet geäntwert: „Iech ass et erméiglecht ginn, fir d’Geheimnisser vum Kinnekräich vum Himmel ze verstoen, hinnen ass et awer net erméiglecht ginn.
\v 12 Wien dëse Verstand huet, kritt méi wéi genuch. Mee wie keen huet, dee kritt esouguer deen, deen hien huet, ewechgeholl.
\v 13 Dat hei ass de Grond, firwat ech mat hinnen a Gläichnesser schwätzen: Och wa si kucken, gesi si net; och wa si héieren, héiere si net a verstinn och net.
\v 14 Si erfëllen d’Prophezeiung vum Yesaia, déi seet:
\q1 ‚Dir héiert ëmmer nees, mee verstitt net;
\q1 dir gesitt ëmmer nees, mee erkennt net.
\q1
\v 15 Dësem Vollek säi Verstand huet nogelooss
\q2 an et kann näischt méi verstoen;
\q1 seng Oueren héieren nëmmen nach schwéier an
\q2 et huet seng Aen zougemaach;
\q1 soss kéint et mat sengen Ae gesinn, mat sengen Oueren héieren a
\q2 mat sengem Verstand verstoen a bereien an ech géif si heelen.‘ \rq (Yesaia 6,9-10)\rq*
\m
\v 16 Geseent sinn är Aen, well si gesinn, an är Oueren, well si héieren.
\p
\v 17 Ech soen iech nämlech d’Wourecht, datt vill Prophéiten a gerecht Mënschen duerno verlaangert hunn, dat ze gesinn, wat dir gesitt, a si hunn et net gesinn, an dat ze héieren, wat dir héiert, a si hunn et net héieren.
\p
\v 18 Lauschtert also, wat d’Gläichnes vum Bauer bedeit:
\v 19 Wann e Mënsch d’Botschaft iwwert d’Kinnekräich héiert a se net versteet, da kënnt de Béise bei deen a rappt dat, wat a säin Häerz geséit gouf, eraus. Deen ass wéi de Som, deen nieft dem Wee geséit gouf.
\v 20 De Som, deen op stengegem Grond geséit gëtt, ass ewéi deen, deen d’Wuert héiert an et direkt mat Freed ophëlt.
\v 21 Mee hien huet keng Wuerzelen a sech an iwwerlieft dofir nëmme kuerz. Wann Nout oder Verfolgung wéinst dem Wuert opkommen, fält hien direkt of.
\v 22 De Som, deen ënnert d’Däre geséit gouf, ass ewéi deen, deen d’Wuert héiert, mee d’Suerge vun dësem Liewen an de Bedruch vum Räichtum erstécken d’Wuert, esou datt e keng Friichten dréit.
\v 23 De Som, deen op gudde Buedem geséit gouf, ass ewéi deen, deen d’Wuert héiert, et versteet a Friichten dréit; munch Leit bréngen dat honnertfacht, anerer dat siechzegfacht an nach anerer dat drëssegfacht ervir.“
\s D’Gläichnes iwwert d’Dronkefruucht
\p
\v 24 De Jesus huet hinnen en anert Gläichnes verzielt: „D’Kinnekräich vum Himmel ass wéi e Mann, dee gudde Som op säin Aker geséit huet.
\v 25 Mee wéi d’Leit geschlof hunn, koum säi Feind dohinner, huet Dronkefruucht\f + \fr 13,25 \ft Dronkefruucht ass e Gras, dat dem Weess gläicht, mee gëfteg ass. Während dem Wuesse sinn déi zwee net z’ënnerscheeden. Nëmme wann de Weess zeideg ass, kann d’Dronkefruucht vum Weess ënnerscheet an erausgerappt ginn. \fp Dronkefruucht – op Latäin: Lolium temulentum; op Däitsch: Taumellolch; op Franséisch: ivraie enivrante; op Englesch: darnel (vgl. Henri Klees, Luxemburger Pflanzennamen, Luxembourg, 1994, Ref: 349).\f* ënnert de Weess geséit a goung senger Wee.
\v 26 Wéi de Weess ausgeschoss ass an Éien ervirbruecht huet, ass d’Dronkefruucht och ausgeschoss.
\p
\v 27 D’Kniechte vum Härebauer koume bei hien a soten: ‚Meeschter, has du net gudde Som op däin Aker geséit? Vu wou kënnt dann déi Dronkefruucht?‘
\p
\v 28 ‚E Feind huet dat gemaach‘, huet hie geäntwert.
\p ‚Wëlls du, datt mir dohinner ginn a se erausrappen?‘, froten d’Kniechten hien.
\p
\v 29 ‚Nee‘, sot den Härebauer, ‚wann dir d’Dronkefruucht erausrappt, kéint dir an engems och de Weess erausrappen.
\v 30 Loosst béides bis de Karschnatz wuessen. Wa Karschnatz ass, soen ech dann zu deenen, déi de Weess eranhuelen, datt si d’Dronkefruucht fir d’éischt erausrappen a se dann a Gaarwe banne sollen, fir se ze verbrennen. De Weess solle si awer a meng Scheier erabréngen.‘“
\s D’Gläichnesser iwwert de Moschterkär an den Deessem
\r Marc 4,30-32; Luc 13,18-21
\p
\v 31 De Jesus huet hinnen en anert Gläichnes verzielt: „D’Kinnekräich vum Himmel ass ewéi e Moschterkär, deen e Mënsch kritt huet an op säin Aker geséit huet.
\v 32 De Moschterkär ass dee klengste vun alle Kären, mee wann e bis ausgewuess ass, ass en dee gréisste vun de Gaardekraider a gëtt e Bam, esou datt d’wëll Vigel kommen an hir Näschter a sengen Äscht bauen.“
\p
\v 33 Hien huet hinnen en anert Gläichnes verzielt: „D’Kinnekräich vum Himmel ass ewéi \w Deessem\w*, deen eng Fra kritt huet an ënner dräi Moosse\f + \fr 13,33 \ft Eng Mooss war e Behälter vun ongeféier 14 Liter.\f* Weessemiel gemëscht huet, bis dat ganzt gesaiert war.“
\p
\v 34 De Jesus huet de Leit dat alles a Gläichnesser verzielt. Hien huet just nach Gläichnesser gebraucht, fir si ze beléieren.
\v 35 Esou huet sech dat erfëllt, wat duerch de Prophéit gesot gouf:
\q1 „Ech maache mäi Mond op a verkënnegen a Gläichnesser dat,
\q2 wat zënter der Schëpfung vun der Welt verstoppt gouf.“ \rq (Psalmen 78,2)\rq*
\s De Jesus erkläert de Jénger d’Gläichnes iwwert d’Dronkefruucht
\p
\v 36 Dunn huet de Jesus d’Leit verlooss a goung an d’Haus. Seng Jénger koume bei hien a soten: „Erklär eis d’Gläichnes vun der Dronkefruucht um Aker!“
\p
\v 37 Hien huet hinne geäntwert: „Deen, deen de gudde Som séit ass de \w Jong vum Mënsch\w*.
\v 38 Den Aker ass d’Welt. De gudde Som sinn d’Kanner vum Kinnekräich; mee d’Kanner vum Béise sinn d’Dronkefruucht.
\v 39 De Feind, dee se geséit huet, ass den Däiwel. De Karschnatz ass d’Enn vum Zäitalter. Déi, déi de Weess eranhuelen, sinn \w Engelen|Engel\w*.
\p
\v 40 Esou wéi d’Dronkefruucht erausgerappt an am Feier verbrannt gëtt, esou ass et och um Enn vun dësem Zäitalter.
\v 41 De Jong vum Mënsch schéckt da seng Engelen a si rappen alles aus sengem Kinnekräich eraus, wat d’Leit sënnegen deet, an all déi, déi gesetzlos liewen.
\v 42 D’Engele geheie si an de Feieruewen. Do gëtt gekrasch a mat den Zänn gegrätscht.
\v 43 Da liichten déi Gerecht wéi d’Sonn am Kinnekräich vun hirem Papp. Wien Oueren huet, fir ze lauschteren, soll nolauschteren!
\s D’Gläichnesser iwwert e Schatz an iwwert Pärelen
\p
\v 44 D’Kinnekräich vum Himmel ass ewéi e Schatz, deen an engem Feld verstoppt war. E Mann huet de Schatz fonnt an dann nees verstoppt. Aus e lauter Freed ass hien higaangen, huet säi ganze Besëtz verkaf a mam Erléis dat Feld kaf.
\p
\v 45 D’Kinnekräich vum Himmel ass och ewéi en Händler, dee schéi Pärele gesicht huet.
\v 46 Wéi hien eng ganz wäertvoll Pärel fonnt huet, ass hien higaangen, huet säi ganze Besëtz verkaf an d’Pärel kaf.
\s D’Gläichnes iwwert d’Netz
\p
\v 47 D’Kinnekräich vum Himmel ass och ewéi en Netz, dat an de Séi ausgeworf gouf, fir all Aarte vu Fësch ze fänken.
\v 48 Wéi d’Netz voll war, hunn d’Fëscher et un d’Uwänner gezunn. Si hu sech gesat an d’Fësch gesënnert. Déi gutt hu si a Fëschkierf gesammelt an déi schlecht ewechgehäit.
\v 49 Esou ass et och um Enn vum Zäitalter. D’Engele kommen an trennen déi Béis vun de Gerechten.
\v 50 Da geheie si déi Béis an de Feieruewen. Do gëtt gekrasch a mat den Zänn gegrätscht.“
\p
\v 51 De Jesus sot zu hinnen: „Hutt dir dat alles verstanen?“
\p „Jo“, hu si geäntwert.
\p
\v 52 Hie sot dunn zu hinnen: „Dofir ass all \w Léiermeeschter vum Gesetz\w*, deen zum Jénger vum Kinnekräich vum Himmel gemaach gouf, ewéi en Haushär, deen aus senger Schatzkummer nei an al Saachen eraushëlt.“
\s De Jesus geet a säin Heemechtsduerf
\r Marc 6,1-6; Luc 4,16-30
\p
\v 53 Wéi de Jesus dës Gläichnesser ofgeschloss hat, goung hie vun do fort
\v 54 a goung a seng Heemecht. Do huet hien d’Leit an hirer \w Synagog\w* geléiert. Si ware verwonnert a soten: „Vu wou huet dëse Mann dës Wäisheet an dës Wonner hier?
\v 55 Ass hien net dem Zammermann säi Jong? Heescht seng Mamm net Maria? Sinn net de Jacques, de Yosséi, de Schimon an de Judas seng Bridder?
\v 56 Sinn net all seng Schwësteren hei bei eis? Vu wou huet deen dat alles?“
\v 57 Si hunn Ustouss un him geholl.
\p De Jesus sot awer zu hinnen: „E Prophéit gëtt néierens esou veruecht, wéi a senger Heemecht an a senger Famill.“
\v 58 Hien huet wéinst hirem Onglawen net vill Wonner do gewierkt.
\c 14
\s Den Herodes léisst de Jean den Deefer käppen
\r Marc 6,14-29; Luc 9,7-9
\p
\v 1 Zu där Zäit huet den \w Tetrarch\w* Herodes e Bericht iwwert de Jesus héieren.
\v 2 Hie sot zu senge Beroder: „Hien ass bestëmmt de Jean den Deefer! Hien ass vun den Doudegen operstanen! Dofir wierken dës Muechten duerch hien.“
\p
\v 3 Den Herodes hat nämlech an der Zäit de Jean verhaften, fesselen an an de Prisong geheie gelooss, wéinst der Herodias, der Fra vu sengem Brudder Philippe.
\v 4 De Jean hat nämlech zu him gesot gehat: „Et ass dir net erlaabt, si als Fra ze hunn!“
\v 5 Dofir hat den Herodes hie wëllen ëmbrénge loossen, mee hien hat Angscht virum Vollek, well et de Jean fir e Prophéit gehalen hat.
\p
\v 6 Op dem Herodes senger Gebuertsdagsfeier, hat dem Herodias seng Duechter virun de Gäscht gedanzt an dem Herodes esou gutt gefall,
\v 7 datt hie mat engem Schwuer versprach hat, him dat ze ginn, wat hatt sech wënsche géif.
\v 8 Hatt war vu senger Mamm opgestëppelt ginn, zu him ze soen: „Gëff mir de Kapp vum Jean dem Deefer hei op engem Plateau!“
\v 9 Dat hat de Kinnek traureg gemaach, mee well hien et geschwuer hat a wéinst senge Gäscht, hat hie befuel, fir him en ze ginn.
\v 10 Hien hat dofir ee geschéckt, fir de Jean am Prisong ze käppen.
\v 11 Säi Kapp gouf op engem Plateau erabruecht an dem Meedche ginn, dat e senger Mamm bruecht hat.
\v 12 Dem Jean seng \w Jénger\w* ware komm, fir seng Läich ofzehuelen an ze begruewen. Duerno gounge si bei de Jesus, fir him dovunner ze verzielen.
\s De Jesus gëtt ongeféier fënnefdausend Männer z’iessen
\r Marc 6,30-44; Luc 9,10-17; Jean 6,1-15
\p
\v 13 Nodeems de Jesus dovunner héieren hat, ass hien an engem \w Naache|Naachen\w* vun do fortgefuer an huet sech eleng op eng verloosse Plaz zeréckgezunn. Mee wéi d’Leit dovunner Wand kruten, gounge si him aus de Stied zu Fouss no.
\v 14 Wéi de Jesus aus dem Naachen erausgeklommen ass an déi immens vill Leit gesinn huet, hat hie Matleed mat hinnen an huet hir Krank geheelt.
\p
\v 15 Géint der Owend koume seng Jénger bei hien a soten: „Dat hei ass eng verloosse Plaz an et ass scho spéit. Schéck d’Leit fort, fir datt si an d’Dierfer ginn a sech selwer eppes z’iesse kafe kënnen.“
\p
\v 16 De Jesus huet hinne geäntwert: „Si brauchen net fortzegoen. Gitt dir hinnen dach eppes z’iessen.“
\p
\v 17 „Mir hunn nëmme fënnef \w Ruechte|Ruecht\w* Brout an zwee Fësch“, sote si zu him.
\p
\v 18 „Bréngt se bei mech“, sot hien.
\p
\v 19 Dunn huet de Jesus de Leit befuel, sech an d’Gras ze setzen. Hien huet déi fënnef Ruechte Brout an zwee Fësch geholl, an den Himmel gekuckt an e Segen ausgeschwat. Hien huet d’Brout a Stécker gebrach a se de Jénger ginn, déi se de Leit ginn hunn.
\v 20 Jiddereen huet giess, bis e sat war. D’Jénger hunn d’Broutstécker, déi iwwereg bloufen, agesammelt. Et waren zwielef Kierf voll.
\v 21 D’Zuel vun deenen, déi giess haten, war ongeféier fënnefdausend Männer, ouni d’Fraen an d’Kanner matzezielen.
\s De Jesus geet um Waasser
\r Marc 6,45-56; Jean 6,16-24
\p
\v 22 Direkt drop huet de Jesus d’Jénger dozou opgefuerdert, an den Naachen ze klammen an him viraus un den aneren Uwänner ze segelen. An der Tëschenzäit wollt hien d’Leit fortschécken.
\v 23 Nodeems hien d’Leit fortgeschéckt hat, goung hien eleng op e Bierg, fir ze bieden. Owes war hien eleng um Bierg.
\v 24 An der Tëschenzäit war den Naache matzen um Séi an hat wéinst de Welle schwéier ze kämpfen, well Géigewand war.
\p
\v 25 Tëschent dräi a sechs Auer mueres koum de Jesus bei si, andeems hien iwwert de Séi gaangen ass.
\v 26 Wéi d’Jénger hien um Séi goe gesinn hunn, si si erféiert a soten: „’t ass e Gespenst!“ Si hunn aus lauter Angscht Kreesch gedoen.
\p
\v 27 De Jesus huet direkt mat hinne geschwat: „Hieft Courage! Ech sinn et; hieft keng Angscht!“
\p
\v 28 De Péitrus huet geäntwert: „Här, wann s du et bass, da gëff mir den Uerder, fir iwwert d’Waasser bei dech ze kommen.“
\p
\v 29 „Komm“, sot hien.
\p Dunn ass de Péitrus aus dem Naache geklommen an ass iwwert d’Waasser bei de Jesus gaangen.
\v 30 Wéi hien de staarke Wand gesinn huet, krut hien et mat der Angscht ze dinn an huet ugefaangen ënnerzegoen. Hien huet geruff: „Här, rett mech!“
\p
\v 31 Direkt huet de Jesus seng Hand ausgestreckt, de Péitrus ergraff an zu him gesot: „Du Klenggleewegen! Firwat hues du gezweiwelt?“
\p
\v 32 Wéi si an den Naache geklomme sinn, huet de Wand sech geluecht.
\v 33 Déi, déi am Naache waren, hu sech virun him vernäipt a soten: „Du bass wierklech de Jong vu Gott!“
\p
\v 34 Nodeems si eriwwergefuer waren, koume si bei Genneesaret u Land.
\v 35 Wéi d’Awunner vun do hien erkannt hunn, hu si Leit an déi ganz Ëmgéigend erausgeschéckt an hunn him all déi Krank bruecht.
\v 36 Si hunn hien ugebiedelt, fir nëmmen d’Zizit\f + \fr 14,36 \ft Zizit ass dat hebräescht Wuert (pl. Ziziyot) fir d’Kordelen, déi d’Judden hu missen op de véier Ecker vun hire Gebietsmäntel, déi si Tallit nennen, bannen (vgl. Wikipedia. Die freie Enzyklopädie: https://de.wikipedia.org/wiki/Zizit - ofgeruff: 30.05.2017).\f* vu sengem Tallit\f + \fr 14,36 \ft Tallit ass dat hebräescht Wuert fir de Gebietsmantel vun de Judden, dee si hu missen droen.\f* dierfen ze beréieren. Jiddereen, dee se beréiert huet, gouf geheelt.
\c 15
\s Reng an onreng
\r Marc 7,1-13
\p
\v 1 Duerno koume \w Léiermeeschtere vum Gesetz|Léiermeeschter vum Gesetz\w* a \w Pharisäer\w* vu Jerusalem bei de Jesus a froten:
\v 2 „Firwat verstoussen deng \w Jénger\w* géint d’Traditioun vun den Eelsten? Si wäsche jo hir Hänn net virum Iessen!“
\p
\v 3 De Jesus huet hinne geäntwert: „Firwat verstousst dir géint d’Gebot vu Gott wéinst ärer Traditioun?
\v 4 Gott sot:
\q1 ‚Éier däi Papp an deng Mamm‘, \rq (2. Moses 20,12; 5. Moses 5,16)\rq* oder:
\q1 ‚Wie säi Papp oder seng Mamm verflucht,
\q2 muss ganz gewëss stierwen.‘ \rq (2. Moses 21,17; 3. Moses 20,9)\rq*
\m
\v 5 Dir sot awer: ‚Wien zu sengem Papp oder zu senger Mamm seet: „Dat, wat s du vu mir zegutt häss, hunn ech Gott als Affer versprach“,
\v 6 dee brauch da säi Papp oder seng Mamm net méi ze éieren.‘ Esou annuléiert dir d’Gebot vu Gott duerch är Traditioun.
\p
\v 7 Dir Heuchler! De Yesaia huet richteg iwwert iech prophezeit, wéi hie sot:
\q1
\v 8 ‚Dëst Vollek kënnt mat hirem Mond no u mech erun
\q1 an et éiert mech mat senge Lëpsen,
\q2 mee säin Häerz ass wäit vu mir ewech.
\q1
\v 9 Ëmsoss biede si mech un
\q1 a si enseignéieren als Léier Geboter vu Mënschen.‘“ \rq (Yesaia 29,13)\rq*
\p
\v 10 De Jesus huet d’Leit bei sech geruff a sot: „Lauschtert no a verstitt dat hei:
\v 11 Et ass net dat, wat an dem Mënsch säi Mond erageet, wat hien onreng mécht, mee dat, wat aus dem Mënsch sengem Mond erauskënnt, mécht hien onreng.“
\p
\v 12 Du koume seng Jénger bei hien a froten hien: „Weess du, datt d’Pharisäer schockéiert waren, wéi si dës Ried héieren hunn?“
\p
\v 13 Hien huet geäntwert: „All Planz, déi mäin himmlesche Papp net gesat huet, gëtt erausgerappt.
\v 14 Loosst si! Si si Blanner, déi déi Blann féieren! Wann e Blannen e Blanne féiert, fale se allebéid an e Gruef.“
\p
\v 15 Doropshi sot de Péitrus zu him: „Erklär eis dëst Gläichnes!“
\p
\v 16 „Hutt dir dat och nach ëmmer net bekäppt?“, sot de Jesus.
\v 17 „Verstitt dir dann net, datt alles, wat duerch de Mond erakënnt, an de Bauch geet an dann op natierlechem Wee ausgescheet gëtt.
\v 18 Mee dat, wat aus dem Mond erauskënnt, kënnt aus dem Häerz an dat mécht de Mënsch onreng.
\v 19 Aus dem Häerz kommen nämlech béis Gedanken, fir ze ermorden, d’Bestietnes ze briechen, andeems ee friemgeet, onerlaabte Sex ze hunn, ze klauen, falsch auszesoen an ze lästeren.
\v 20 Alles dat mécht de Mënsch onreng. Mat ongewäschen Hänn z’iessen, mécht de Mënsch awer net onreng.“
\s D’Kanaaniterin gleeft
\r Marc 7,24-30
\p
\v 21 De Jesus goung vun do fort an huet sech an d’Géigend vun Tyr an Zidon zeréckgezunn.
\v 22 Du koum eng Kanaaniterin aus där Regioun bei hien an huet geruff: „Erbaarm dech menger, Här, Jong vum David! Meng Duechter gëtt schrecklech vun engem Dämon geplot.“
\p
\v 23 De Jesus huet awer guer net drop geäntwert. Seng Jénger koume bei hien an hunn hie gebieden: „Schéck si dach fort! Si jäizt hannert eis hier.“
\p
\v 24 De Jesus huet geäntwert: „Ech gouf just bei déi verluere Schof aus dem Haus Israel geschéckt.“
\p
\v 25 Mee d’Fra koum bei hien, huet sech virun him vernäipt a sot: „Här, hëllef mir!“
\p
\v 26 „Et ass net gutt, de Kanner hiert Brout ewechzehuelen an et bei d’Mippercher ze geheien“, huet hie geäntwert.
\p
\v 27 „Jo, Här“, sot si, „mee esouguer d’Mippercher friessen d’Grimmelen, déi vum Dësch vun hirem Meeschter falen!“
\p
\v 28 Dunn huet de Jesus hir geäntwert: „Fra, däi Glawen ass grouss! Däi Wonsch soll dir erfëllt ginn.“ An deem Abléck gouf hir Duechter geheelt.
\s De Jesus gëtt véierdausend Männer z’iessen
\r Marc 8,1-10
\p
\v 29 De Jesus huet déi Plaz verlooss a goung laanscht de Séi vu Galilea. Du goung hien op e Bierg an huet sech do niddergesat.
\v 30 Ganz vill Leit koume bei hien. Si hunn déi Schlamm, déi Blann, déi Stomm, d’Krëppelen an nach vill anerer dem Jesus virun d’Féiss geluecht an hien huet si geheelt.
\v 31 D’Leit ware verwonnert, wéi si gesinn hunn, datt déi Stomm geschwat hunn, d’Krëppelen nees gesond waren, déi Schlamm goen an déi Blann gesi konnten. Si hunn de Gott vun Israel gelueft.
\p
\v 32 De Jesus huet seng Jénger bei sech geruff a sot: „Ech hu Matleed mat de Leit, well si schonn zënter dräi Deeg bei mir sinn an näischt méi hunn, fir z’iessen. Ech wëll si net hongereg fortschécken, soss brieche si ënnerwee nach zesummen.“
\p
\v 33 Seng Jénger froten hien: „Wou kënne mir esou vill Brout op dëser verloossener Plaz hierkréien, fir esou vill Leit sat ze kréien?“
\p
\v 34 „Wéi vill Brout hutt dir?“, frot de Jesus si.
\p „Siwe \w Ruechten|Ruecht\w* an nach vereenzelt kleng Fësch“, sote si.
\p
\v 35 De Jesus huet de Leit befuel, sech op de Buedem ze setzen.
\v 36 Hien huet déi siwe Ruechte Brout an d’Fësch geholl, dofir Merci gesot, si a Stécker gedeelt a senge Jénger ginn, fir se un d’Leit ze verdeelen.
\v 37 Jiddereen huet giess a gouf sat. Si hu siwe grouss Kierf mat Reschter vun de Stécker agesammelt.
\v 38 Et ware véierdausend Männer, déi giess haten, ouni d’Fraen an d’Kanner matzezielen.
\v 39 Nodeems de Jesus d’Leit fortgeschéckt hat, ass hien an en \w Naache|Naachen\w* geklommen an ass an d’Géigend vu Magdala gefuer.
\c 16
\s D’Pharisäer an d’Zaddukiter verlaangen no engem Zeechen
\r Marc 8,11-13
\p
\v 1 D’\w Pharisäer\w* an d’\w Zaddukiter\w* koume bei de Jesus, fir hien op d’Prouf ze stellen. Si hunn hie gefrot, fir hinnen en Zeeche vum Himmel ze weisen.
\p
\v 2 Hien huet hinnen du geäntwert: „Beim Sonnenënnergang sot dir: ‚D’Wieder gëtt muer gutt, well den Himmel feierrout ass.‘
\v 3 Mueres sot dir: ‚Haut gëtt et stiermesch, well den Himmel feierrout a bedeckt ass.‘ Heuchler! Dir wësst d’Ausgesi vum Himmel ze deiten, mee d’Zeeche vun den Zäite kënnt dir net deiten!
\v 4 Eng béis an ontrei Generatioun sicht no engem Zeechen, mee si kritt keen Zeechen, ausser dem Zeeche vum Prophéit Yona.“
\p De Jesus huet si verlooss a goung vun do fort.
\s Den Deessem vun de Pharisäer a vun den Zaddukiter
\r Marc 8,14-21
\p
\v 5 Seng \w Jénger\w* koumen um aneren Uwänner un, mee si hate vergiess, fir Brout matzehuelen.
\p
\v 6 „Gitt uecht!“, sot de Jesus zu hinnen. „Hitt iech virum \w Deessem\w* vun de Pharisäer an den Zaddukiter!“
\p
\v 7 „Hie sot dat, well mir kee Brout matbruecht hunn“, hu si ënnerteneen diskutéiert.
\p
\v 8 De Jesus krut hir Diskussioun mat a sot: „Dir Klenggleeweg! Firwat diskutéiert dir ënnerteneen, datt dir kee Brout hutt?
\v 9 Verstitt dir nach ëmmer näischt? Erënnert dir iech net un déi fënnef \w Ruechte|Ruecht\w* Brout fir déi fënnefdausend a wéi vill Kierf voll dir duerno agesammelt hat?
\v 10 Oder un déi siwe Brout fir déi véierdausend a wéi vill Kierf voll dir duerno agesammelt hat?
\v 11 Wéi kënnt dir da nëmme mengen, datt ech iech vu Brout geschwat hunn? Hitt iech virum Deessem vun de Pharisäer an den Zaddukiter!“
\p
\v 12 Dunn hu si verstanen, datt hien hinnen net gesot hat, op den Deessem am Brout uecht ze ginn, mee op d’Léier vun de Pharisäer an den Zaddukiter.
\s De Péitrus seet, de Jesus wier de Messias
\r Marc 8,27-30; Luc 9,18-21
\p
\v 13 Wéi de Jesus an d’Géigend vun Caesarea Philippi koum, frot hie seng Jénger: „Wie soen d’Leit, datt ech, de \w Jong vum Mënsch\w*, sinn?“
\p
\v 14 Si hu geäntwert: „Déi eng soen, de Jean den Deefer, anerer den Elia, anerer de Yeremia oder ee vun de Prophéiten.“
\p
\v 15 „An dir, wie sot dir, datt ech sinn?“, frot hie si.
\p
\v 16 De Schimon-Péitrus huet geäntwert: „Du bass de \w Messias\w*, de Jong vum liewege Gott.“
\p
\v 17 „Schimon Bar Yona\f + \fr 16,17 \ft Bar Yona heescht „Jong vum Yona“.\f*, du bass geseent!“, huet de Jesus him geäntwert. „Dat gouf dir nämlech net duerch e Mënsch gewisen, mee duerch mäi Papp am Himmel.
\v 18 Ech soen dir: Du bass de Péitrus, e Fiels, an op dësem feste Grond bauen ech meng Gemeinschaft. D’Paarte vum \w Hades\w* iwwerwältege se net.
\v 19 Ech ginn dir d’Schlëssele vum Kinnekräich vum Himmel: Wat s du hei op der Äerd verbitts, gëtt am Himmel verbueden a wat s du hei op der Äerd erlaabs, gëtt am Himmel erlaabt.“
\p
\v 20 Dunn huet hie senge Jénger opgedroen, kengem z’erzielen, datt hien de Messias wier.
\s De Jesus seet säin Doud a seng Operstéiung viraus
\r Marc 8,31—9,1; Luc 9,22-27
\p
\v 21 Vun do un huet de Jesus ugefaangen, senge Jénger z’erklären, datt hien op Jerusalem misst goen, vill misst duerch déi Eelst, déi \w iewescht Priister\w* an d’\w Léiermeeschtere vum Gesetz|Léiermeeschter vum Gesetz\w* leiden, datt hien ëmbruecht an um drëtten Dag operwächt géif ginn.
\p
\v 22 Dunn huet de Péitrus hien op d’Säit geholl an ugefaangen, hien zurechtzeweisen: „Gott soll dech schützen, Här! Dat wäert dir net geschéien!“
\p
\v 23 Mee de Jesus huet sech ëmgedréit a sot zum Péitrus: „Géi mir aus den Aen, Satan! Du stees mir am Wee! Du hues nämlech net dat am Sënn, wat Gott wëllt, mee wat de Mënsch wëllt.“
\p
\v 24 Du sot de Jesus zu senge Jénger: „Wie mir nogoe wëllt, dee muss sech selwer verleegnen, säi Kräiz op sech huelen a mir nogoen.
\v 25 Wie säi Liewe rette wëllt, verléiert et; mee wie säi Liewe wéinst menger verléiert, fënnt et.
\v 26 Wat bréngt et engem Mënsch, d’ganz Welt ze gewannen, mee säi Liewen anzebéissen? Wat kéint e Mënsch als Tosch fir säi Liewe ginn?
\p
\v 27 De Jong vum Mënsch kënnt nämlech an der Herrlechkeet vu sengem Papp mat sengen \w Engelen|Engel\w*. Da bezilt hien all Mënsch opgrond vu sengen Doten zeréck.
\v 28 Ech soen iech d’Wourecht: Hei sti verschidde Leit, déi net stierwen, bis si de Jong vum Mënsch a sengem Kinnekräich komme gesinn.“
\c 17
\s De Jesus gëtt verwandelt
\r Marc 9,2-13; Luc 9,28-36
\p
\v 1 Sechs Deeg drop huet de Jesus de Péitrus, de Jacques an deem säi Brudder Jean eleng mat op en héije Bierg geholl.
\v 2 Hie gouf do virun hinne verwandelt. Säi Gesiicht huet ewéi d’Sonn geliicht a seng Kleeder goufe wäiss ewéi d’Liicht.
\v 3 Op eemol hu si de Moses an den Elia, déi mam Jesus geschwat hunn, viru sech gesinn.
\p
\v 4 „Här, et ass gutt, datt mir hei sinn!“, sot de Péitrus zum Jesus. „Wann s du wëlls, riichte mir dräi Zelter hei op: eent fir dech, eent fir de Moses an eent fir den Elia.“
\p
\v 5 Wéi hien nach am Gaang war, ze schwätzen, huet eng hell Wollek hire Schiet op si geworf. Eng Stëmm koum aus der Wollek, déi sot: „Dat hei ass mäi Jong, deen ech gär hunn an un deem ech Gefalen hunn. Lauschtert op hien!“
\p
\v 6 Wéi d’\w Jénger\w* dat héieren hunn, krute si et mat der Angscht ze dinn an hu sech mam Gesiicht op de Buedem gehäit.
\p
\v 7 Mee de Jesus koum bei si an huet si beréiert. „Stitt op!“, sot hien. „Hutt keng Angscht!“
\v 8 Wéi si opgekuckt hunn, hu si keen ausser dem Jesus gesinn. Hie war eleng.
\p
\v 9 Iwwerdeems si de Bierg erofgoungen, huet de Jesus hinnen opgedroen: „Zielt kengem vun dëser Visioun, bis de \w Jong vum Mënsch\w* vun den Doudegen operstanen ass.“
\p
\v 10 „Firwat soen d’\w Léiermeeschtere vum Gesetz|Léiermeeschter vum Gesetz\w*, datt den Elia fir d’éischt komme muss?“, froten d’Jénger hien.
\p
\v 11 „Den Elia kënnt effektiv fir d’éischt, fir alles nees hierzestellen“, huet de Jesus hinne geäntwert.
\v 12 „Ech soen iech, datt den Elia scho komm ass a si hunn hien net erkannt. Si hu mat him gemaach, wat si wollten. Geneesou muss de Jong vum Mënsch duerch si leiden.“
\p
\v 13 Dunn hunn d’Jénger verstanen, datt hien hinne vum Jean dem Deefer geschwat huet.
\s De Jesus heelt e Jong mat engem Dämon
\r Marc 9,14-29; Luc 9,37-43
\p
\v 14 Si koume bei eng Hellewull Leit an du koum e Mann bei de Jesus, huet sech virun hie geknéit a gesot:
\v 15 „Här, hief Erbaarme mat mengem Bouf. Mäi Bouf fält nämlech an d’Kränkt\f + \fr 17,15 \ft „An d’Kränkt falen“ ass den traditionellen Ausdrock fir Epilepsie.\f* a muss fuerchtbar leiden. Hie fält dacks an d’Feier an dacks an d’Waasser.
\v 16 Ech hunn hie bei deng Jénger bruecht, mee si konnten hien net heelen.“
\p
\v 17 „Dir ongleeweg a pervers Generatioun!“, huet de Jesus geäntwert. „Wéi laang soll ech nach bei iech sinn a wéi laang muss ech iech nach erdroen? Bréngt de Jong bei mech!“
\v 18 Dunn huet de Jesus dem Dämon gedreet an en ass aus dem Jong gefuer. An deem Abléck nach gouf de Jong geheelt.
\p
\v 19 Duerno koumen d’Jénger bei de Jesus a wéi si eleng waren, frote si hien: „Firwat konnte mir de Geescht net ausdreiwen?“
\p
\v 20 Hien huet geäntwert: „Dat war, well et iech u Glawe gefeelt huet. Ech soen iech d’Wourecht! Wann dir Glawen esou grouss wéi e Moschterkär hätt, da kéint dir zu dësem Bierg soen: ‚Beweeg dech vun heihinner bis dohinner‘ an e géif sech beweegen. Näischt wäert fir iech onméiglech sinn.
\v 21 Mee dës Zort vu Geescht fiert net eraus, ausser duerch Gebiet a Faaschten.“
\p
\v 22 Wéi si zesummen a Galilea Zäit verbruecht hunn, sot de Jesus zu hinnen: „De Jong vum Mënsch gëtt an d’Hänn vun de Mënschen ausgeliwwert.
\v 23 Si bréngen hien ëm, mee um drëtten Dag gëtt hien nees erwächt.“ Si goufen dowéinst schrecklech traureg.
\s D’Tempelsteier
\p
\v 24 Wéi si op Kapernaum koumen, koumen déi, déi den hallwe Schekel\f + \fr 17,24 \ft D’Tempelsteier gouf all Joer bei all de männleche Judden agesammelt, esou wéi dat am 2. Moses 30,13-16 virgeschriwwe gouf. D’Steier huet aus engem hallwe Schekel bestanen. De Schekel gouf am alen Testament als Gewiichtsmooss gebraucht, fir entweder Gold oder Sëlwer ze moossen. An neitestamentlechen Zäite gouf d’Tempelsteier mat anere Mënze bezuelt, mee de Begrëff vum hallwe Schekel gouf nach gebraucht, wann ee vun der Tempelsteier geschwat huet.\f* asammelen, bei de Péitrus a froten hien: „Äre Léiermeeschter bezilt jo d’Tempelsteier, oder net?“
\p
\v 25 „Dach“, sot deen.
\p Wéi hien an d’Haus koum, huet de Jesus fir d’éischt mat him geschwat: „Schimon, wat mengs du? Vu wiem huelen déi ierdesch Kinneken Zoll a Steieren an? Huele si déi vun hire Kanner oder vu Friemer?“
\p
\v 26 „Ma vu Friemer“, huet de Péitrus geäntwert.
\p „Da sinn d’Kanner entlaascht“, sot de Jesus zu him.
\v 27 „Mee fir si net ze beleidegen, géi bei de Séi a werf d’Aangel mat engem Kreepchen aus. Huel dann den éischte Fësch, deen s du fänks eraus, a maach him d’Maul op. Do fënns du ee Schekel\f + \fr 17,27 \ft Déi Mënz hei gouf „Stater“ genannt a war eng Mënz, déi véier Drachme wäert war. Eng Drachme hat de gläiche Wäert wéi en Denar, deen den Dagesloun vun engem Doléiner war.\f*. Huel deen a gëff e fir mech a fir dech of.“
\c 18
\s Dee Wichtegsten am Kinnekräich vum Himmel
\r Marc 9,33-37; Luc 9,46-48
\p
\v 1 Zu där Zäit koumen d’\w Jénger\w* bei de Jesus a froten hien: „Wien ass dee Wichtegsten am Kinnekräich vum Himmel?“
\p
\v 2 De Jesus huet e klengt Kand bei sech geruff an et an hir Mëtt gestallt.
\v 3 Hie sot: „Ech soen iech d’Wourecht: Wann dir net ëmkéiert an ewéi kleng Kanner gitt, kommt dir net an d’Kinnekräich vum Himmel eran.
\v 4 Wie sech esou erniddregt wéi dëst klengt Kand, ass dee Wichtegsten am Kinnekräich vum Himmel.
\p
\v 5 Wien esou e Këndchen a mengem Numm ophëlt, hëlt mech op.
\v 6 Wien ee vun dëse Klengen, déi u mech gleewen, sënnegen deet, fir dee wier et besser, datt him e Millesteen ëm den Hals gehaangen an hien am déiwe Mier ersoff géif ginn!
\p
\v 7 Wéi schrecklech gëtt et fir d’Welt wéinst de Versuchungen! Versuchunge mussen zwar kommen, mee wéi schrecklech fir deen, duerch deen d’Versuchung kënnt!
\v 8 Wann deng Hand oder däi Fouss dech sënnegen deet, dann ha se of a gehei se ewech! Et ass nämlech besser fir dech, schlamm oder als Krëppel an d’Liewen ze goen, wéi zwou Hänn oder zwee Féiss ze hunn an an d’éiwegt Feier gehäit ze ginn.
\v 9 Wann däin A dech sënnegen deet, da rapp et eraus a gehei et ewech. Et ass besser fir dech, mat engem A an d’Liewen ze goen, wéi mat zwee Aen an d’Feier vun der \w Gehenna\w* gehäit ze ginn.
\s D’Gläichnes iwwert d’Schof, dat sech veriert
\r Luc 15,1-7
\p
\v 10 Passt op, datt dir op kee vun dëse Klengen erofkuckt! Ech soen iech nämlech, datt hir \w Engelen|Engel\w* am Himmel ëmmer an der Präsenz vu mengem Papp sinn, deen am Himmel ass.
\v 11 De \w Jong vum Mënsch\w* ass nämlech komm, fir dat, wat verluer ass, ze retten.
\p
\v 12 Wat mengt dir? Wann e Mann honnert Schof huet an eent vun hinne veriert sech, léisst hien dann net déi néngannonzeg Schof op de Bierger zeréck, fir dat, wat sech veriert huet, ze sichen?
\v 13 Ech soen iech d’Wourecht: Wann hien d’Schof fënnt, da freet hie sech méi iwwert dat eent Schof, wéi iwwert déi néngannonzeg, déi sech net veriert haten.
\v 14 Esou wëllt äre Papp am Himmel net, datt och nëmmen ee vun dëse Klenge verluer geet.
\s De Brudder, dee géint dech sënnegt
\r Luc 17,3-4
\p
\v 15 Wann däi Brudder géint dech sënnegt, da géi bei hien a weis him säi Feeler ënner véier Aen. Wann hien op dech lauschtert, dann hues du däi Brudder zeréckgewonnen.
\v 16 Wann hien awer net op dech lauschtert, dann huel nach een oder zwee anerer mat, fir datt duerch d’Ausso vun zwee oder dräi Zeien alles, wat gesot gouf, bestätegt ka ginn. \rq (5. Moses 19,15)\rq*
\v 17 Wann hien net op si lauschtert, dann ziel der Gemeinschaft et. Wann hien net op d’Gemeinschaft lauschtert, da soll hie wéi en Net-Judd an e \w Steierandreiwer\w* fir iech sinn.
\p
\v 18 Ech soen iech d’Wourecht! Wat dir hei op der Äerd verbitt, gëtt am Himmel verbueden; wat dir hei op der Äerd erlaabt, gëtt am Himmel erlaabt.
\p
\v 19 Ech soen iech nees: Wann der zwee vun iech sech hei op der Äerd eens sinn iwwert dat, wat si froen, da gëtt dat fir si vu mengem Papp am Himmel gemaach.
\v 20 Do, wou nämlech zwee oder dräi Leit a mengem Numm versammelt sinn, sinn ech matzen ënnert hinnen.“
\s D’Gläichnes iwwert den Dénger, dee keen Erbaarmen hat
\p
\v 21 Du koum de Péitrus bei de Jesus a frot hien: „Här, wéi dacks soll ech mengem Brudder verzeien, dee sech géint mech versënnegt? Bis siwemol?“
\p
\v 22 „Net siwemol“, huet de Jesus him geäntwert, „mee siwenasiwwenzegmol.
\p
\v 23 Dofir kann d’Kinnekräich vum Himmel mat engem Kinnek verglach ginn, dee mat sengen Dénger ofrechne wollt.
\v 24 Wéi hie mat der Ofrechnung ugefaangen huet, gouf en Dénger bei hie bruecht, deen him zéngdausend Talantone\f + \fr 18,24 \ft Een Talanton war eng riseg Zomm Geld, sechsdausend Denare wäert. Een Denar war den Dagesloun vun engem Doléiner.\f* schëlleg war.
\v 25 Den Dénger konnt dat net zeréckbezuelen an dofir huet säi Meeschter den Uerder ginn, hien, seng Fra, seng Kanner a säi ganze Besëtz ze verkafen, fir esou d’Schold ofzebezuelen.
\p
\v 26 Den Dénger huet sech dunn op de Buedem virun him niddergeworf a sot: ‚Meeschter, sief gedëlleg mat mir! Ech bezuelen dir alles zeréck.‘
\v 27 De Meeschter hat mam Dénger Erbaarmen; hien huet hie fräigelooss an him seng Schold erlooss.
\p
\v 28 Wéi dësen Dénger fortgoung, huet hien ee vun den Dénger begéint, dee mat him geschafft huet an deen him honnert \w Denare|Denar\w* schëlleg war. Hien huet deen aneren ergraff, mam Hals geholl a sot: ‚Bezuel mir dat, wat s du mir schëlleg bass!‘
\p
\v 29 Dunn huet deen Dénger sech viru seng Féiss op de Buedem gehäit an huet gebiedelt: ‚Sief gedëlleg mat mir! Ech bezuelen dir alles zeréck.‘
\p
\v 30 Mee den Dénger huet dat net ugeholl. Amplaz dovun ass hien higaangen an huet hien an de Prisong gehäit, bis hien d’Schold bezuele géif.
\v 31 Wéi déi aner Dénger gesinn hunn, wat geschitt war, ware si zudéifst bedréckt. Si gounge bei hire Meeschter an hunn him alles verzielt, wat geschitt war.
\p
\v 32 Doropshin huet de Meeschter den Dénger bei sech geruff a sot zu him: ‚Du béisen Dénger! Ech hunn dir deng ganz Schold erlooss, well s du mech drëm gebiedelt hues.
\v 33 Häss net och du sollen Erbaarme mat dengem Matdénger hunn, esou wéi ech mat dir Erbaarmen hat?‘
\v 34 Säi Meeschter war rosen an huet hien un d’Foltergiischtercher ausgeliwwert, bis hie seng ganz Schold ofbezuelt hätt.
\p
\v 35 Esou geet mäin himmlesche Papp mat iech ëm, wann dir ärem Brudder seng Iwwertriedungen net vu ganzem Häerz verzeit.“
\c 19
\s Eng Fro iwwert Scheedung
\r Mattias 5,31-32; Marc 10,2-12; Luc 16,18
\p
\v 1 Nodeems de Jesus dës Ried ofgeschloss hat, huet hie Galilea verlooss a koum iwwer déi aner Säit vum Jordan an d’Géigend vu Judea.
\v 2 Onmoosseg vill Leit goungen him no an hien huet si do geheelt.
\p
\v 3 \w Pharisäer\w* koume bei hien, fir hien op d’Prouf ze stellen. Si froten: „Ass et engem Mann erlaabt, fir sech vu senger Fra ‚aus wat fir engem Grond och ëmmer‘\f + \fr 19,3 \ft Och wann dës Ausso net en direkt Zitat ass, representéiert se e Fazit vum Argument vun der Schoul vum Hillel. Déi Schoul huet behaapt, datt e Mann aus egal wat fir engem Grond sech kéint vu senger Fra scheede loossen, wéi zum Beispill, wa si d’Kichelcher verbrenne géif!\f* scheeden ze loossen?“
\p
\v 4 De Jesus huet hinne geäntwert: „Hutt dir net gelies, datt de Schëpfer de Mënsch am Ufank als Mann an als Fra erschafen huet \rq (1. Moses 1,27)\rq*
\v 5 an datt hie sot: ‚Dowéinst verléisst e Mann säi Papp a seng Mamm, fir sech u seng Fra ze bannen. Déi Zwee ginn ee Läif‘? \rq (1. Moses 2,24)\rq*
\v 6 Si sinn also net méi zwee, mee ee Läif. Dat, wat Gott zesummebruecht huet, soll de Mënsch net trennen.“
\p
\v 7 D’Pharisäer froten de Jesus: „Firwat huet de Moses eis da virgeschriwwen, der Fra e Scheedungsattest ze ginn a sech esou vun hir scheeden ze loossen?“ \rq (5. Moses 24,1)\rq*
\p
\v 8 De Jesus huet hinne geäntwert: „De Moses huet iech erlaabt, fir iech vun äre Frae scheeden ze loossen, well dir esou verbrueten Häerzer hutt. Am Ufank war dat awer net esou.
\v 9 Ech soen iech: Wie sech vu senger Fra scheede léisst an eng aner Fra bestit, et sief dann, et wier wéinst onerlaabtem Sex, dee geet mat där Fra friem a brécht d’Bestietnes. Wien déi gescheete Fra bestit, dee geet da mat där Fra friem a brécht d’Bestietnes.“
\p
\v 10 Du sote seng \w Jénger\w* zu him: „Wann dat esou ëm e Mann mat enger Fra bestallt ass, dann ass et besser, fir sech net ze bestueden!“
\p
\v 11 Mee hie sot zu hinnen: „Net all Mënsch kann dës Ausso unhuelen, ausser deenen, deene se gi gouf.
\v 12 Männer kënnen aus verschidde Grënn Jonggeselle sinn: Déi eng sinn et, well si zënter der Gebuert kee Bedürfnis hunn, fir sech ze bestueden; anerer sinn et, well d’Mënsche si kastréiert hunn; an nach anerer si fir d’Kinnekräich vum Himmel Jonggesellen. Wien dat verstoe kann, soll et verstoen!“
\s De Jesus an déi kleng Kanner
\r Marc 10,13-16; Luc 18,15-17
\p
\v 13 Du goufe Kanner bei de Jesus bruecht, fir datt hien d’Hänn op si leeën a biede géif. Mee d’Jénger hunn déi, déi d’Kanner bruecht hunn, zurechtgewisen.
\p
\v 14 De Jesus sot awer: „Loosst déi kleng Kanner bei mech kommen an haalt si net dovunner of, fir bei mech ze kommen. D’Kinnekräich vum Himmel besteet nämlech aus Mënschen ewéi hinnen.“
\v 15 Nodeems hien d’Hänn op si geluecht hat, goung hie vun do fort.
\s E Räiche stellt eng Fro
\r Marc 10,17-31; Luc 18,18-30
\p
\v 16 Et koum e Mann bei hien, dee frot: „Gudde Léiermeeschter, wat muss ech Guddes maachen, fir éiwegt Liewen ze hunn?“
\p
\v 17 „Firwat nenns du mech gutt?“, huet de Jesus him geäntwert. „Et ass kee gutt, ausser Gott eleng. Wann s du awer an d’Liewe goe wëlls, dann hal d’Geboter an.“
\p
\v 18 „Ma wéi eng?“, frot de Mann.
\p De Jesus huet geäntwert: „‚Ermort keen; Briech d’Bestietnes net, andeems du friemgees; Klau net; Maach keng falsch Zeienausso;
\v 19 Éier däi Papp an deng Mamm.‘ \rq (2. Moses 20,12-16; 5. Moses 5,16-20)\rq* ‚Hief däin Nächste gär wéi dech selwer.‘“ \rq (3. Moses 19,18)\rq*
\p
\v 20 „Zënter menger Jugend hunn ech dat alles agehalen“, huet de jonke Mann geäntwert. „Wat feelt mir nach?“
\p
\v 21 De Jesus sot zu him: „Wann s du vollkomme wëlls sinn, da géi a verkaf däi Besëtz a gëff en den Aarmen. Da kriss du e Schatz am Himmel. Komm, géi mir no!“
\p
\v 22 Wéi de jonke Mann dat héieren huet, goung hien traureg fort, well hien e grousse Besëtz hat.
\p
\v 23 De Jesus sot zu senge Jénger: „Ech soen iech d’Wourecht! Wéi schwéier ass et fir e Räichen an d’Kinnekräich vum Himmel ze kommen.
\v 24 Ech soen iech nees: Et ass méi einfach, fir e Kaméil duerch d’Lach vun enger Bitznol ze goen, wéi fir e Räichen an d’Kinnekräich vu Gott ze kommen.“
\p
\v 25 Wéi seng Jénger dat héieren hunn, ware si onmoosseg verwonnert a froten: „Wie kann dann nëmme gerett ginn?“
\p
\v 26 De Jesus huet si ugekuckt a sot: „Fir d’Mënschen ass dat onméiglech, mee fir Gott ass alles méiglech.“
\p
\v 27 Dunn huet de Péitrus him geäntwert: „Kuck, mir hunn alles verlooss a sinn dir nogaangen. Wat kréie mir dann dofir?“
\p
\v 28 De Jesus sot zu hinnen: „Ech soen iech d’Wourecht! Am Zäitalter, an deem alles erneiert gëtt, sëtzt de \w Jong vum Mënsch\w* op sengem herrlechen Troun. Da sëtzt och dir, déi dir mir nogaange sidd, op zwielef Tréin, fir déi zwielef Stämm vun Israel ze riichten.
\v 29 Jiddereen, deen Haiser, Bridder, Schwësteren, Papp, Mamm, Fra, Kanner oder Lännereie wéinst menger verléisst, kritt dann dat Honnertfacht zeréck an ierft éiwegt Liewen.
\v 30 Mee vill, déi elo déi Éischt sinn, ginn déi Lescht, an déi Lescht ginn déi Éischt.
\c 20
\s D’Gläichnes iwwert d’Doléiner am Wéngert
\p
\v 1 D’Kinnekräich vum Himmel ass ewéi en Härebauer, dee fréi mueres erausgoung, fir Doléiner fir säi Wéngert anzestellen.
\v 2 Den Härebauer huet sech mat hinnen op een \w Denar\w* fir den Dag gëeenegt an duerno huet hie si a säi Wéngert geschéckt.
\p
\v 3 Géint néng Auer mueres goung hien nees eraus an huet aner Doléiner op der Maartplaz stoe gesinn, déi näischt ze dinn haten.
\v 4 Hie sot zu hinnen: ‚Gitt och dir a mäi Wéngert schaffen an ech ginn iech dat, wat gerecht ass.‘
\v 5 D’Doléiner sinn doropshi schaffe gaangen.
\p Ëm d’Mëttesstonn a géint dräi Auer am Nomëtteg goung hien och op d’Maartplaz an huet dat nämmlecht gemaach.
\p
\v 6 Géint fënnef Auer am Nomëtteg goung hien op d’Maartplaz an huet anerer do fonnt, déi näischt ze dinn haten. Hien huet si gefrot: ‚Firwat stitt dir de ganzen Dag hei, ouni ze schaffen?‘
\p
\v 7 Si hunn him geäntwert: ‚Et huet keen eis agestallt!‘
\p Doropshin sot den Härebauer zu hinnen: ‚Gitt och dir an de Wéngert schaffen an dir kritt dat dofir, wat gerecht ass.‘
\p
\v 8 Wéi um sechs Auer Feierowend war, sot de Besëtzer vum Wéngert zu sengem Viraarbechter: ‚Ruff d’Doléiner heihin a bezuel hinnen hire Loun. Fänk mat deenen un, déi fir d’lescht agestallt goufen, an hal mat deenen éischten op.‘
\p
\v 9 Déi, déi géint fënnef Auer agestallt goufen, koumen dohin a jidderee krut een Denar.
\v 10 Wéi déi, déi fir d’éischt agestallt goufen, erbäikoumen, hu si gemengt, si kréiche méi Suen, mee och si kruten een Denar op de Kapp.
\v 11 Wéi si hire Loun kruten, hu si sech beim Härebauer beschwéiert:
\v 12 ‚Déi, déi fir d’lescht agestallt goufen, hu just eng Stonn geschafft an dach hues du si mat eis gläichgestallt, och wa mir d’Laascht vun der Aarbecht an der praller Sonn erdroen hunn!‘
\p
\v 13 Den Härebauer huet engem vun hinne geäntwert: ‚Frënd, ech dinn dir keen Onrecht. Has du net mat mir ofgemaach, fir een Denar ze schaffen?
\v 14 Huel däi Loun a géi. Ech wëll deem leschten Doléiner datselwecht ginn ewéi dir.
\v 15 Hunn ech net d’Recht, mat mengem Besëtz ze maachen, wat ech wëll? Bass du jalous, well ech generéis sinn?‘
\p
\v 16 Op dës Manéier ginn déi Lescht déi Éischt an déi Éischt déi Lescht. Et sinn der vill déi beruff sinn, mee wéineg déi auserwielt sinn.“
\s De Jesus seet säin Doud nees viraus
\r Marc 10,32-34; Luc 18,31-34
\p
\v 17 Wéi de Jesus op Jerusalem goung, huet hien déi zwielef \w Jénger\w* op d’Säit geholl an huet ënnerwee zu hinne gesot:
\v 18 „Passt op! Mir ginn op Jerusalem. De \w Jong vum Mënsch\w* gëtt do un d’\w iewescht Priister\w* an un d’\w Léiermeeschtere vum Gesetz|Léiermeeschter vum Gesetz\w* ausgeliwwert. Do veruerteele si hien zum Doud
\v 19 a liwweren hien un d’Net-Judden aus, fir datt si de Geck mat him maachen, hie gäisselen a kräizegen. Um drëtten Dag ersteet hie vun den Doudegen op.“
\s D’Mamm vum Sabdai senge Jongen huet e Wonsch
\r Marc 10,35-45
\p
\v 20 Du koum d’Mamm vum Sabdai senge Jonge mat hire Jonge bei de Jesus an huet sech virun him vernäipt, fir hien ëm eppes ze froen.
\p
\v 21 „Wat wëlls du?“, frot de Jesus si.
\p „Befeel, datt meng zwee Jongen an dengem Kinnekräich riets a lénks vun dir sëtzen“, huet si him geäntwert.
\p
\v 22 „Dir wësst jo net, wat dir do verlaangt!“, huet de Jesus geäntwert. „Kënnt dir aus deem Kellech drénken, aus deem ech gläich drénken, oder kënnt dir mat där Daf gedeeft ginn, mat där ech gedeeft ginn?“
\p „Jo, dat kënne mir“, hu si him geäntwert.
\p
\v 23 Hie sot dunn zu hinnen: „Dir drénkt tatsächlech aus mengem Kellech a gitt mat där Daf gedeeft, mat där ech gedeeft ginn. Mee et steet mir net zou, fir ze bestëmmen, wien zu menger Rietser a wien zu menger Lénker sëtze soll. Déi Plaze si fir déi, fir déi mäi Papp si virbereet huet.“
\p
\v 24 Wéi déi Zéng dat héieren hunn, ware si iwwert déi zwee Bridder entsat.
\v 25 De Jesus huet si bei sech geruff a sot zu hinnen: „Dir wësst jo, datt d’Herrscher vun den Natiounen d’Mënschen tyranniséieren an hir Mächteg si ënnerdrécken.
\v 26 Mee ënnert iech soll et net esou sinn. Am Géigendeel, wie vun iech dichteg wëllt ginn, soll ären Dénger ginn.
\v 27 Wie vun iech den Éischte wëllt sinn, muss ären Dénger ginn.
\v 28 Geneesou ass et mam Jong vum Mënsch. Dee koum net, fir sech bedéngen ze loossen, mee fir ze déngen a fir säi Liewen als Léisegeld fir vill Mënschen ze ginn.“
\s Zwee Blanner gesinn
\p
\v 29 Wéi si Jericho verlooss hunn, gounge ganz vill Leit him no.
\v 30 Et souzen zwee Blanner beim Wee. Wéi si héieren hunn, datt de Jesus laanscht géif goen, hu si geruff: „Erbaarm dech eiser, Här, Jong vum David!“
\p
\v 31 Mee d’Leit hunn déi Zwee ugefuer, roueg ze sinn. Mee si hunn ëmsou méi haart geruff: „Erbaarm dech eiser, Här, Jong vum David!“
\p
\v 32 De Jesus ass stoe bliwwen a frot si: „Wat wëllt dir, datt ech fir iech maache soll?“
\p
\v 33 „Här, maach, datt eis Aen opginn!“, sote si.
\v 34 De Jesus hat Matleed mat hinnen an huet hir Ae beréiert. Nach an deem Abléck konnte si gesinn a goungen him no.
\c 21
\s De Jesus reit op engem Ieselsfillen a Jerusalem eran
\r Marc 11,1-10; Luc 19,28-40; Jean 12,12-19
\p
\v 1 Wéi si méi no u Jerusalem koumen, koume si zu Betfage beim Olivebierg un. De Jesus huet zwee \w Jénger\w* virausgeschéckt
\v 2 mat dëser Uweisung: „Gitt an d’Duerf, dat virun iech läit. Soubal dir erakommt, fannt dir en Iesel, deen ugestréckt ass, mat engem Ieselsfillen. Bannt se lass a bréngt se bei mech!
\v 3 Wann een eppes zu iech seet, da sot: ‚Den Här brauch si.‘ Dee gëtt iech se dann direkt mat.“
\p
\v 4 Esou huet sech dat erfëllt, wat duerch de Prophéit gesot gouf:
\q1
\v 5 „So zur Duechter vun Zion: \rq (Yesaia 62,11)\rq*
\q1 ‚Kuck! Däi Kinnek kënnt bei dech.
\q1 Hien ass duuss a reit op engem Iesel,
\q1 op engem Ieselsfillen,
\q1 d’Fille vun engem Kéizeniesel\f + \fr 21,5 \ft E Kéizeniesel ass en Iesel op deen zwou Kéize geluecht goufen. Kéize si speziell Kierf fir op dem Iesel säi Réck (vgl. Henri Klees, Luxemburger Tiernamen, Luxembourg, 1981, Ref: 603).\f*.‘“ \rq (Sacharia 9,9)\rq*
\p
\v 6 D’Jénger goungen dohinner an hunn dat gemaach, wat de Jesus hinnen opgedroen hat.
\v 7 Si hunn den Iesel an d’Fille bei hie bruecht an hir Mäntel iwwert d’Déiere geluecht. De Jesus huet sech dunn op d’Mäntel gesat.
\v 8 Déi meescht vun de Leit hunn hir Mäntel iwwert d’Strooss ausgebreet. Anerer hunn Äscht vun de Beem ofgeschnidden an déi op der Strooss ausgebreet.
\p
\v 9 D’Leit, déi virausgoungen, an déi, déi hannendru koumen, hu geruff:
\q1 „Hosanna\f + \fr 21,9 \ft Hosanna heescht: „Mir bieden dech, rett!“ Mir hunn hei den originalen Ausdrock bäibehalen, well d’Wuert a sech a chrëschtleche Kreesser ganz geleefeg ass.\f* dem Jong vum David!
\q1 Geseent ass deen, deen am Numm vum Här kënnt! \rq (Psalmen 118,25-26)\rq*
\q1 Hosanna am héchsten Himmel!“
\p
\v 10 Wéi de Jesus a Jerusalem erakoum, ass déi ganz Stad an Opreegung geroden an d’Leit froten: „Wien ass hien?“
\p
\v 11 Déi vill Leit, déi bei him waren, hu geäntwert: „Hien ass de Jesus, de Prophéit vun Nazaret a Galilea.“
\s De Jesus raumt den Tempel
\r Marc 11,15-18; Luc 19,45-48
\p
\v 12 De Jesus goung an den \w Tempel\w* vu Gott an huet jiddereen, deen am Tempel kaf a verkaf huet, erausgejot. Hien huet d’Dëscher vun deenen, déi d’Sue gewiesselt hunn\f + \fr 21,12 \ft Dat ware Leit, déi déi Sue gewiesselt hunn, déi d’Judden aus verschiddene Regiounen a Länner matbruecht haten, fir hir Affer am Tempel ze kafen. Am Tempel gouf just d’Sëlwermënz vum hallwe Schekel akzeptéiert. Déi, déi d’Sue gewiesselt hunn, hunn Dëscher am Virhaff vum Tempel opgestallt, fir datt d’Leit hir Sue wiessele kéinten a si waren dofir bekannt, datt si d’Leit bedrunn hunn.\f*, an d’Still vun den Dauwenhändler\f + \fr 21,12 \ft Dauwe waren eng vun den Aarten Déieren, déi vu Gott als Affer virgeschriwwe waren an hu besonnesch fir déi Aarm gegollt. Aplaz vun engem Lamm oder soss engem groussen Déier, konnten déi Aarm sech dann e Puer Dauwe kafen, fir hir Affer ze bréngen. Déi Dauwen hu si sech dunn am Virhaff vum Tempel kaf an dofir goufen et Dauwenhändler, déi dofir bekannt waren, datt si d’Leit bedrunn hunn. De Jousef an d’Maria hunn Dauwen als Affer kaf, wéi d’Deeg vun hirer Rengegung ëm waren (Luc 2,22-24). \f* ëmgehäit.
\v 13 Hie sot zu hinnen: „Et steet geschriwwen:
\q1 ‚Mäin Haus soll en Haus vum Gebiet genannt ginn‘, \rq (Yesaia 56,7)\rq*
\q1 ‚mee dir hutt eng Raiberhiel draus gemaach!‘“ \rq (Yeremia 7,11)\rq*
\p
\v 14 Déi Blann an déi Schlamm koume bei hien an den Tempel an hien huet si geheelt.
\v 15 Mee wéi déi \w iewescht Priister\w* an d’\w Léiermeeschtere vum Gesetz|Léiermeeschter vum Gesetz\w* d’Wonner, déi hie gemaach huet, gesinn hunn an d’Kanner héieren hunn, déi am Tempel geruff hunn: „Hosanna dem Jong vum David!“, ware si ausser sech.
\p
\v 16 Si soten zum Jesus: „Héiers du, wat dës Kanner soen?“
\p „Jo“, sot hien zu hinnen. „Hutt dir ni gelies:
\q1 ‚Aus dem Mond vu klenge Kanner a Puppelcher
\q2 hues du dir Luef geschafen‘?“ \rq (Psalmen 8,3)\rq*
\p
\v 17 De Jesus huet si verlooss, goung aus der Stad op Betanien an huet do iwwernuecht.
\s De Jesus verflucht de Figebam
\r Marc 11,12-14.20-26
\p
\v 18 Wéi hie fréi den nächste Mueren zeréck an d’Stad goung, krut hien Honger.
\v 19 Laanscht dem Wee huet hien e Figebam gesinn an hie goung bei en, mee huet näischt ausser Blieder dru fonnt. Hie sot zum Bam: „Ni méi soll Uebst un dir wuessen!“ Eenzock ass de Figebam verdréchent.
\p
\v 20 Wéi d’Jénger dat gesinn hunn, ware si verwonnert. „Wéi konnt de Figebam esou séier verdréchnen?“, frote si.
\p
\v 21 „Ech soen iech d’Wourecht!“, huet de Jesus geäntwert. „Wann dir Glawen hutt an net zweiwelt, da maacht dir net nëmmen dat, wat mam Figebam gemaach gouf, mee och wann dir zu dësem Bierg sot: ‚Erhief dech a gehei dech an d’Mier!‘, geschitt et.
\v 22 Alles, wat dir am Gebiet frot, kritt dir, wann dir gleeft.“
\s De Jesus gëtt a Fro gestallt
\r Marc 11,27-33; Luc 20,1-8
\p
\v 23 De Jesus goung an den Tempel a wéi hien am Gaang war, fir d’Leit ze léieren, koumen d’iewescht Priister an déi Eelst vum Vollek bei hien a froten hien: „Mat wat fir engem Recht méchs du dat alles? Wien huet dir dat Recht ginn?“
\p
\v 24 „Ma ech stellen iech och eng Fro“, huet de Jesus geäntwert. „Wann dir mir déi beäntwert, da soen och ech iech, mat wat fir engem Recht ech dat alles maachen.
\v 25 Vu wiem koum dem Jean seng Daf? War se vum Himmel oder vum Mënsch?“
\p Si hunn ënnerteneen diskutéiert: „Wa mir soen: ‚vum Himmel‘, da freet hien eis: ‚Firwat hutt dir him dann net gegleeft?‘,
\v 26 mee wa mir soen: ‚vum Mënsch‘, hu mir Angscht virum Vollek, well si all de Jean fir e Prophéit halen.“
\p
\v 27 Dofir hu si dem Jesus geäntwert: „Mir wëssen et net.“
\p „Ma da soen ech iech och net, mat wat fir engem Recht ech dat alles maachen“, sot hien zu hinnen.
\s D’Gläichnes iwwert e Mann mat zwee Jongen
\p
\v 28 „Wat mengt dir? E Mann hat zwee Jongen. De Mann goung bei säin éischte Jong a sot zu him: ‚Jong, géi haut a mäi Wéngert schaffen.‘
\p
\v 29 De Jong huet geäntwert: ‚Ech wëll net!‘ Spéider huet hien awer seng Meenung geännert an ass trotzdeem gaangen.
\p
\v 30 De Papp goung bei den zweete Jong a sot him dat nämmlecht.
\p Deen huet geäntwert: ‚Jo, Här, ech ginn!‘, mee ass net gaangen.
\m
\v 31 Wie vun deenen zwee Bridder huet dem Papp säi Wëlle gedoen?“
\p „Ma den Éischten“, sote si.
\p Doropshi sot de Jesus zu hinnen: „Ech soen iech d’Wourecht! D’\w Steierandreiwer\w* an d’Houere gi virun iech an d’Kinnekräich vu Gott eran!
\v 32 De Jean koum nämlech um gerechte Wee bei iech an dir hutt him net gegleeft. D’Steierandreiwer an d’Houeren hunn him awer gegleeft. Mee esouguer wéi dir dat gesinn hat, hutt dir är Meenung net geännert an him gegleeft.
\s D’Gläichnes iwwert e Besëtzer vun engem Wéngert an d’Wënzer
\r Marc 12,1-12; Luc 20,9-19
\p
\v 33 Lauschtert nach en anert Gläichnes: Et gouf en Härebauer, deen e Wéngert ugeluecht huet. Hien huet en Zonk ronderëm gezunn, e Kelter dra gegruewen an en Tuerm gebaut. Dunn huet hien de Wéngert u Wënzer verpacht a goung an d’Ausland.
\p
\v 34 Wéi d’Zäit vun der Lies méi no koum, huet den Härebauer seng Dénger bei d’Wënzer geschéckt, fir säin Ertrag ze kréien.
\v 35 D’Wënzer hunn awer seng Dénger ergraff, hunn een zerschloen, een aneren ëmbruecht an nach een anere gestengegt.
\v 36 Den Härebauer huet dunn aner Dénger geschéckt an zwar méi wéi déi éischte Kéier. D’Wënzer si geneesou mat hinne verfuer, wéi mat den éischten.
\v 37 Schlussendlech huet den Härebauer säi Jong geschéckt, well hie sech duecht: ‚Mäi Jong respektéiere si bestëmmt.‘
\p
\v 38 Mee wéi d’Wënzer säi Jong gesinn hunn, sote si een zum aneren: ‚Deen do ass den Ierwen. Kommt, mir bréngen hien ëm, da kréie mir d’Ierfschaft.‘
\v 39 Dunn hu si hien ergraff, aus dem Wéngert gehäit an ëmbruecht.
\p
\v 40 Wann de Besëtzer vum Wéngert zeréckkënnt, wat mécht hien da wuel mat deene Wënzer?“
\p
\v 41 Si hunn him geäntwert: „Deene Béise mécht hien e béist Enn a säi Wéngert verpacht hien un aner Wënzer, déi him den Ertrag zur Zäit vun der Lies ofliwweren.“
\p
\v 42 De Jesus sot zu hinnen: „Hutt dir ni an der \w Schrëft\w* gelies:
\q1 ‚De Steen, deen d’Steemetzer verworf hunn, ass zum Eckstee ginn.
\q1 Dat huet den Här gemaach an et ass wonnerbar an eisen Aen‘? \rq (Psalmen 118,22-23)\rq*
\p
\v 43 Dofir soen ech iech, datt d’Kinnekräich vu Gott iech ewechgeholl gëtt an et gëtt un e Vollek ginn, dat d’Friichte vum Räich dréit.
\v 44 Wien op dëse Stee fält, zerbrécht; mee op wien dëse Stee fält, gëtt zersplittert.“
\p
\v 45 Wéi d’iewescht Priister an d’\w Pharisäer\w* seng Gläichnesser héieren hunn, hu si verstanen, datt hie vun hinne geschwat huet.
\v 46 Si wollten de Jesus festhuelen, mee si haten Angscht virun de Leit, well déi de Jesus fir e Prophéit gehalen hunn.
\c 22
\s D’Gläichnes iwwert d’Hochzäitsfeier
\r Luc 14,15-24
\p
\v 1 De Jesus huet weider mat hinnen a Gläichnesser geschwat:
\v 2 „D’Kinnekräich vum Himmel ka mat engem Kinnek verglach ginn, deen eng Hochzäitsfeier fir säi Jong ginn huet.
\v 3 De Kinnek huet seng Dénger bei d’Gäscht vun der Hochzäitsfeier geschéckt, mee déi wollten net kommen.
\p
\v 4 Nees huet hien aner Dénger mat der Uweisung erausgeschéckt: ‚Sot zu den Invitéen: „D’Iessen ass scho preparéiert. Meng Ranner a meng gemäschte Kaalwer si geschluecht an et ass alles prett! Kommt dach op d’Hochzäitsfeier!“‘
\p
\v 5 Mee d’Gäscht hunn näischt drop ginn a sinn hirer Wee gaangen, een op säin Haff an een aneren a säi Geschäft.
\v 6 De Rescht vun de Gäscht hunn d’Dénger ergraff, se mësshandelt an ëmbruecht.
\p
\v 7 Wéi de Kinnek dovunner héieren huet, gouf hie rosen. Doropshin huet hie seng Zaldoten erausgeschéckt an huet d’Mäerder hiriichten an hir Stad verbrenne gelooss.
\p
\v 8 Du sot hien zu sengen Dénger: ‚D’Hochzäitsfeier ass prett, mee d’Gäscht hunn hir Invitatioun net verdéngt.
\v 9 Gitt op d’Haaptstroossen, déi aus der Stad erausféieren, an invitéiert jiddereen op d’Hochzäitsfeier, deen dir fannt.‘
\v 10 Seng Dénger goungen dunn op d’Stroossen eraus an hunn all d’Leit zesummebruecht, déi si fonnt hunn, souwuel déi Gutt wéi déi Béis. Esou gouf d’Hal fir d’Hochzäitsfeier mat Gäscht gefëllt.
\p
\v 11 Wéi de Kinnek erakoum, fir d’Gäscht ze gesinn, huet hien ee Gaascht do gesinn, dee keng Hochzäitskleeder unhat.
\v 12 ‚Frënd, wéi bass du ouni Hochzäitskleeder hei erakomm?‘, huet de Kinnek hie gefrot. De Gaascht wousst net, wat en dorop äntwere sollt.
\p
\v 13 Du sot de Kinnek zu sengen Dénger: ‚Bannt him d’Hänn an d’Féiss, huelt hie vun hei fort a geheit hien an déi baussecht Däischtert.‘ Do gëtt gekrasch a mat den Zänn gegrätscht.
\v 14 Et sinn der nämlech vill beruff, mee wéineg auserwielt.“
\s Ass et erlaabt, fir dem Caesar Steieren ze bezuelen, oder net
\r Marc 12,13-17; Luc 20,20-26
\p
\v 15 Du goungen d’\w Pharisäer\w* vun do fort an hu géint hie konspiréiert, wéi si hie mat sengen eegene Wierder fänke kéinten.
\v 16 Si hunn hir \w Jénger\w* zesumme mat Unhänger vum Herodes bei hie geschéckt. Déi soten: „Léiermeeschter, mir wëssen, datt s du d’Wourecht sees an de Wee vu Gott der Wourecht no léiers. Dem Mënsch seng Meenung beaflosst dech net, well s du onparteiesch bass.
\v 17 So eis deng Meenung: Ass et erlaabt, fir dem Caesar Steieren ze bezuelen, oder net?“
\p
\v 18 De Jesus huet hir Boussecht awer duerchkuckt a sot: „Firwat stellt dir mech op d’Prouf, dir Heuchler?
\v 19 Weist mir d’Mënz, mat där d’Steier bezuelt gëtt!“ Si hunn him en \w Denar\w* bruecht.
\v 20 De Jesus frot si: „Wiem säi Bild a wéi eng Schrëft ass hei drop?“
\p
\v 21 „Dem Caesar seng“, hu si geäntwert.
\p Doropshi sot hien zu hinnen: „Gitt dofir dem Caesar, wat dem Caesar gehéiert, a Gott, wat Gott gehéiert!“
\v 22 Wéi si seng Äntwert héieren hunn, ware si verwonnert. Dunn hu si hie verlooss a goungen hirer Wee.
\s D’Zaddukiter stellen eng Fro iwwert d’Operstéiung
\r Marc 12,18-27; Luc 20,27-39
\p
\v 23 Deen nämmlechten Dag nach koumen \w Zaddukiter\w* (déi soen, datt et keng Operstéiung géif ginn) bei de Jesus a froten hien:
\v 24 „Léiermeeschter, de Moses sot: ‚Wann e Mann ouni Kanner stierft, da soll de Brudder vum Verstuerwenen deem seng Fra bestueden a Kanner fir säi Brudder kréien.‘ \rq (5. Moses 25,5)\rq*
\v 25 Et goufe siwe Bridder ënnert eis. Den éischten huet sech bestuet an ass gestuerwen, a well hie keng Nokommen hat, huet hie seng Fra sengem Brudder hannerlooss.
\v 26 Datselwecht ass mam zweete Brudder a mam drëtte bis zum siwente geschitt.
\v 27 Fir d’Lescht vun en alleguer ass och d’Fra gestuerwen.
\v 28 Elo stellt sech d’Fro: Wiem seng Fra ass si da bei der Operstéiung? Si ware jo alle siwe mat hir bestuet.“
\p
\v 29 De Jesus huet hinne geäntwert: „Äre Feeler ass, datt dir weder d’\w Schrëft\w* nach d’Muecht vu Gott kennt.
\v 30 An der Operstéiung bestuede si sech net a ginn och net bestuet, mee si si wéi d’\w Engele|Engel\w* vu Gott am Himmel.
\v 31 Wat elo d’Operstéiung vun den Doudegen ugeet, hutt dir dann net dat gelies, wat vu Gott zu iech gesot gouf:
\v 32 ‚Ech sinn de Gott vum \w Abraham\w*, de Gott vum Isaak an de Gott vum Jakob‘? \rq (2. Moses 3,6)\rq* Gott ass net de Gott vun den Doudegen, mee dee vun de Liewegen.“
\p
\v 33 Wéi d’Leit seng Äntwert héieren hunn, ware si iwwert seng Léier verwonnert.
\s Dat wichtegst Gebot
\r Marc 12,28-34
\p
\v 34 Mee wéi d’Pharisäer héieren hunn, datt de Jesus den Zaddukiter de Mond gestoppt hat, hu si sech zesummegedoen.
\v 35 Dunn huet ee vun hinnen, en Expert am Gesetz, dem Jesus eng Fro gestallt, fir hien op d’Prouf ze stellen:
\v 36 „Léiermeeschter, wat ass dat wichtegst Gebot am Gesetz?“
\p
\v 37 De Jesus huet geäntwert: „‚Hief den Här, däi Gott, gär mat dengem ganzen Häerz, mat denger ganzer Séil a mat dengem ganze Verstand.‘ \rq (5. Moses 6,5)\rq*
\v 38 Dat ass dat éischt an dat wichtegst Gebot.
\v 39 Dat zweet ass deem ähnlech: ‚Hief däin Nächste gär wéi dech selwer.‘ \rq (3. Moses 19,18)\rq*
\v 40 D’ganz Gesetz an d’Prophéiten hänke vun deenen zwee Geboter of.“
\s Wiem säi Jong ass de Messias
\r Marc 12,35-37; Luc 20,41-44
\p
\v 41 Wéi d’Pharisäer nach versammelt waren, huet de Jesus hinnen eng Fro gestallt:
\v 42 „Wat denkt dir iwwert de \w Messias\w*? Wiem säi Jong ass hien?“
\p „Ma dem David säi Jong“, hu si geäntwert.
\p
\v 43 „Wéi kënnt et dann“, sot de Jesus zu hinnen, „datt den David, erfëllt vum Geescht, hien ‚Här‘ nennt? Den David seet jo:
\q1
\v 44 ‚Den Här sot zu mengem Här: „Setz dech zu menger Rietser,
\q2 bis ech aus denge Feinden eng Foussbänk fir dech maachen.“‘ \rq (Psalmen 110,1)\rq*
\m
\v 45 Wann den David hien ‚Här‘ nennt, wéi kann hien da säi Jong sinn?“
\v 46 Kee konnt him e Wuert drop äntweren. Vun deem Dag un huet och kee méi sech getraut, fir hien eppes ze froen.
\c 23
\s „Wéi schrecklech“
\r Marc 12,38-40; Luc 20,45-47
\p
\v 1 Dunn huet de Jesus sech un d’Vollek an u seng \w Jénger\w* geriicht:
\v 2 „D’\w Léiermeeschtere vum Gesetz|Léiermeeschter vum Gesetz\w* an d’\w Pharisäer\w* sëtzen um Stull vum Moses.
\v 3 Alles, wat si iech soen, dat dir anhale sollt, dat haalt an a maacht. Maacht hinnen dat net no, wat si maachen, well si net dat maachen, wat si soen!
\v 4 Si banne schwéier Laaschten zesummen, déi schwéier ze droe sinn, a leeë se de Mënschen op hir Schëlleren, mee krëmme selwer kee Fanger, fir se ze droen.
\p
\v 5 Alles, wat si maachen, maache si, fir vun de Leit gesinn ze ginn. Si maachen hir Tefillin\f + \fr 23,5 \ft Tefillin ass dat hebräescht Wuert (sg. Tefilla), dat déi kleng schwaarz Këschten aus Lieder bezeechent, an deenen hebräesch Versen op engem Rullo sinn, déi d’Judde mat schwaarze Liedersrimmen ëm hir Äerm an ëm hir Stir wéckelen, wa si moies bieden (vgl. Wikipedia. Die freie Enzyklopädie: https://de.wikipedia.org/wiki/Tefillin - ofgeruff: 30.05.2017).\f* besonnesch grouss a suergen dofir, datt hir Ziziyot\f + \fr 23,5 \ft Zizit ass dat hebräescht Wuert (pl. Ziziyot) fir d’Kordelen, déi d’Judden hu missen op de véier Ecker vun hire Gebietsmäntel, déi si Tallit nennen, bannen (vgl. Wikipedia. Die freie Enzyklopädie: https://de.wikipedia.org/wiki/Zizit - ofgeruff: 30.05.2017).\f* opfälleg sinn.
\v 6 Si hunn d’Éiereplazen op de Fester an déi bescht Plazen an de \w Synagoge|Synagog\w* gär.
\v 7 Si ginn och gär op de Maartplaze gegréisst an hunn et gär, wann d’Leit si ‚Rabbi! Rabbi!‘ nennen.
\p
\v 8 Dir awer sollt iech net Rabbi nenne loossen. Et ass just een äre Léiermeeschter, de \w Messias\w*. Dir sidd all Geschwëster.
\v 9 Nennt och keen hei op der Äerd ‚Papp‘. Et ass just een äre Papp, deen am Himmel ass.
\v 10 Loosst iech och net ‚Léiermeeschter‘ nennen. Et ass just een äre Léiermeeschter, de Messias.
\v 11 Den Dichtegsten ënnert iech soll ären Dénger ginn.
\v 12 Wie sech selwer erhieft, gëtt erniddregt a wie sech selwer erniddregt, gëtt erhuewen.
\p
\v 13 Wéi schrecklech ass et fir iech Léiermeeschtere vum Gesetz a Pharisäer! Dir Heuchler! Dir verspäert de Mënschen d’Kinnekräich vum Himmel. Dir selwer gitt net eran an dir erlaabt et deenen net eranzegoen, déi wëllen eragoen.
\p
\v 14 Wéi schrecklech ass et fir iech Léiermeeschtere vum Gesetz a Pharisäer! Dir Heuchler! Dir beduckst d’Witfraen ëm hir Haiser a maacht zum Schäi laang Gebieder. Dir kritt dofir ëmsou méi e strengt Uerteel.
\p
\v 15 Wéi schrecklech ass et fir iech Léiermeeschtere vum Gesetz a Pharisäer! Dir Heuchler! Dir reest iwwer Mier a Land, fir een zum Proselyt\f + \fr 23,15 \ft E Proselyt war e Mënsch, deen als Net-Judd sech zum Juddentum bekéiert huet.\f* ze maachen a wann hie bis e Proselyt ginn ass, maacht dir aus dësem e Kand, dat zweemol méi wéi dir an d’\w Gehenna\w* gehéiert.
\p
\v 16 Wéi schrecklech ass et fir iech, dir blann Leeder! Dir sot: ‚Wien op den Tempel schwiert, ass net u säin Eed gebonnen. Wien awer op d’Gold vum Tempel schwiert, ass u säin Eed gebonnen.‘
\v 17 Dir blann Toperten! Wat ass da méi wichteg: d’Gold oder den Tempel, deen d’Gold helleg mécht?
\v 18 Dir sot och: ‚Wien op den \w Altor\w* schwiert, ass net u säin Eed gebonnen. Wien awer op d’Affer um Altor schwiert, deen ass u säin Eed gebonnen.‘
\v 19 Dir blann Toperten! Wat ass méi wichteg: d’Affer oder den Altor, deen d’Affer helleg mécht?
\v 20 Wien also op den Altor schwiert, schwiert op den Altor an op allem, wat drop ass.
\v 21 Wien op den Tempel schwiert, schwiert op den Tempel an op deen, deen dra wunnt.
\v 22 Wien op den Himmel schwiert, schwiert op den Troun vu Gott an op deen, deen drop sëtzt.
\p
\v 23 Wéi schrecklech ass et fir iech Léiermeeschtere vum Gesetz a Pharisäer! Dir Heuchler! Dir gitt nämlech en Zéngtel vu Peffermënz, Dëll a Kräizkimmel, mee vernoléissegt dat, wat am Gesetz méi wichteg ass: Gerechtegkeet, Erbaarmen an Trei. Dat alles hätt dir maache sollen, ouni dat anert z’ënnerloossen.
\v 24 Dir blann Leeder! Dir sift eng Essegméck aus ärem Wäin, mee schléckt e Kaméil of!
\p
\v 25 Wéi schrecklech ass et fir iech Léiermeeschtere vum Gesetz a Pharisäer! Dir Heuchler! Dir maacht de Becher an d’Schossel vu bausse propper, mee bannendra fëllt dir se mam Wonsch, fir ze klauen an ongerecht ze sinn.
\v 26 Du blanne Pharisäer! Botz fir d’éischt de Becher an d’Schossel vu bannen, fir datt dat Baussenzegt och propper gëtt.
\p
\v 27 Wéi schrecklech ass et fir iech Léiermeeschtere vum Gesetz a Pharisäer! Dir Heuchler! Dir sidd ewéi gewäisste Griewer, déi bausse schéin ausgesinn, mee bannendra voller Schanke vun Doudegen an all Zort Knascht sinn.
\v 28 Esou kommt och dir no bausse fir d’Mënschen als gerecht eriwwer, mee bannendra sidd dir voller Schäinhellegkeet a Gesetzlosegkeet.
\p
\v 29 Wéi schrecklech ass et fir iech Léiermeeschtere vum Gesetz a Pharisäer! Dir Heuchler! Dir baut nämlech d’Griewer fir d’Prophéiten, rëscht d’Monumenter fir déi Gerecht
\v 30 a sot: ‚Wa mir zur Zäit vun eise Virfuere gelieft hätten, dann hätte mir net um Mord vun de Prophéiten deelgeholl.‘
\v 31 Dir gitt also zou, datt dir d’Nokomme vun de Prophéiten hire Mäerder sidd.
\v 32 Maacht d’Mooss vun äre Virfueren dach voll!
\p
\v 33 Dir Schlaangen! Dir Hickecht Viperen! Wéi wëllt dir dem Uerteel vun der Gehenna entkommen?
\v 34 Dofir schécken ech iech Prophéiten, weis Männer a Léiermeeschtere vum Gesetz. En etlech vun hinne bréngt dir ëm a kräizegt si esouguer, anerer gäisselt dir an de Synagogen a verfollegt si vu Stad zu Stad.
\v 35 Esou fält d’Schold vun all deem gerechte Blutt, dat op der Äerd ausgeschott gouf, op iech, vum Blutt vum gerechten Abel bis zum Blutt vum Sacharia, dem Jong vum Berechia, deen dir tëschent dem Tempel an dem Altor ermort hutt.
\v 36 Ech soen iech d’Wourecht: Alles dat kënnt iwwer dës Generatioun!
\p
\v 37 Jerusalem! Jerusalem! Du bréngs d’Prophéiten ëm a stengegs déi, déi bei dech geschéckt goufen. Wéi dacks hätt ech gär deng Kanner ëm mech gesammelt, esou wéi eng Kluck hir Jippelcher ënnert hir Flilleken hëlt, mee dir Kanner wollt dat net.
\v 38 Kuckt! Äert Haus gëtt iech verlooss iwwerlooss!
\v 39 Ech soen iech: Vun elo u gesitt dir mech net méi, bis dir sot:
\q1 ‚Geseent ass deen, deen am Numm vum Här kënnt.‘“ \rq (Psalmen 118,26)\rq*
\c 24
\s D’Zeeche vum Enn vum Zäitalter
\r Marc 13,1-37; Luc 21,5-38
\p
\v 1 De Jesus war ënnerwee, fir den \w Tempel\w* ze verloossen, wéi seng \w Jénger\w* bei hie koumen, fir hien op d’Gebaier vum Tempel opmierksam ze maachen.
\v 2 „Dir gesitt dat alles, gell?“, huet hien hinne geäntwert. „Ma ech soen iech d’Wourecht: Net ee Stee bleift op deem aneren, deen net ofgerappt gëtt.“
\p
\v 3 Wéi hien um Olivebierg souz, koume seng Jénger eleng bei hien a froten hien: „So eis, wéini geschitt dat alles? Wat ass d’Zeeche vun dengem Kommen? Wat ass d’Zeeche vum Enn vun dësem Zäitalter?“
\p
\v 4 De Jesus huet hinne geäntwert: „Gitt uecht, datt keen iech irféiert.
\v 5 Et kommen der vill a mengem Numm, déi soen: ‚Ech sinn de \w Messias\w*!‘ Vill Leit ginn irgeféiert.
\v 6 Mee wann dir vu Kricher a vu Gerüchter iwwer Kricher héiert, da passt op, datt dir net fäert, well dat alles muss geschéien. D’Enn ass awer nach net do.
\v 7 Eng Natioun erhieft sech nämlech géint eng aner Natioun an ee Kinnekräich géint en anert Kinnekräich. Op verschidde Plaze ginn et Hongersnéit, Epidemien an Äerdbiewen.
\v 8 Alles dat ass den Ufank vun de Wéien.
\p
\v 9 Si liwweren iech aus, fir iech ze quälen an ëmzebréngen. Wéinst mengem Numm gitt dir vun all den Natioune gehaasst.
\v 10 Zu där Zäit fale vill Leit of. Si verroden een deen aneren an haassen een deen aneren.
\v 11 Et erschénge vill falsch Prophéiten, déi vill Leit irféieren.
\v 12 D’Gesetzlosegkeet gëtt ëmmer méi grouss an dowéinst gëtt d’Léift vu ville Leit kal.
\v 13 Wien awer bis un d’Enn aushält, gëtt gerett.
\v 14 Dës gutt Noriicht iwwert d’Kinnekräich gëtt uechter d’ganz Welt verkënnegt als Zeienausso fir all d’Natiounen. Da kënnt d’Enn.
\p
\v 15 Dofir, wann dir den Abscheilechen, deen zerstéiert, vun deem de Prophéit Daniel geschwat huet, op der helleger Plaz stoe gesitt (Lieser, verstéi!) \rq (Daniel 9,27; 11,31; 12,11)\rq*,
\v 16 da sollen déi, déi a Judea sinn an d’Bierger flüchten.
\v 17 Wien uewen um Haus ass, soll net erofkommen, fir eppes aus sengem Haus ze huelen.
\v 18 Wien um Feld ass, soll net zeréckgoen, fir seng Kleeder sichen ze goen.
\v 19 Mee wéi schrecklech gëtt et fir déi Fraen, déi zu där Zäit erwaarden oder nieren.
\v 20 Biet, datt är Flucht net am Wanter oder op engem \w Sabbat\w* ass.
\v 21 Während deenen Deeg kënnt nämlech eng grouss Nout, esou wéi et se zënter dem Ufank vun der Welt bis elo nach net gouf an och ni méi wäert ginn.
\v 22 Wann déi Deeg net verkierzt géife ginn, da géif kee Mënsch gerett ginn; mee wéinst den Auserwielte ginn déi Deeg verkierzt.
\v 23 Wann een zu där Zäit zu iech seet: ‚Kuck, hei ass de Messias!‘, oder: ‚Do ass de Messias!‘, da gleeft et net.
\v 24 Et trieden nämlech falsch Messiassen a falsch Prophéiten op a si maache grouss Zeechen a Wonner, fir esouguer déi Auserwielten irzeféieren, wann dat méiglech wier.
\v 25 Passt op! Ech hunn iech am Viraus Bescheed gesot.
\p
\v 26 Wann een zu iech seet: ‚Kuck, hien ass an der Wüst!‘, da gitt net dohinner. Wann een zu iech seet: ‚Kuck, hien ass an der Kabaischen!‘, da gleeft him net.
\v 27 Esou wéi de Blëtz aus dem Oste kënnt a bis an de Weste schéngt, esou ass och d’Erschénge vum \w Jong vum Mënsch\w*.
\v 28 Iwwerall, wou d’Läich ass, do sammele sech d’Geieren.
\q1
\v 29 ‚Direkt no der Nout vun där Zäit, gëtt d’Sonn däischter
\q1 an de Mound gëtt keng Luucht méi vu sech.
\q1 D’Stäre fale vum Himmel
\q1 an d’Kräften am Himmel geroden aus dem Gläichgewiicht.‘ \rq (Yesaia 13,10)\rq*
\p
\v 30 Dann erschéngt d’Zeeche vum Jong vum Mënsch am Himmel; all d’Stämm vun der Welt traueren. Si gesinn de Jong vum Mënsch op de Wolleke vum Himmel komme mat Muecht a grousser Herrlechkeet.
\v 31 Da schéckt hie seng \w Engele|Engel\w* mat engem haarde Schall vum \w Schofar\w* eraus a si brénge seng Auserwielten aus de véier Wandrichtungen zesummen, vun engem Enn vum Himmel bis bei dat anert.
\p
\v 32 Léiert aus dem Gläichnes vum Figebam: Wa seng Äscht säfteg ginn a Blieder dreiwen, da wësst dir, datt de Summer gläich do ass.
\v 33 Esou sollt dir och wëssen, wann dir all dat geschéie gesitt, datt d’Enn virun der Dier steet.
\v 34 Ech soen iech d’Wourecht! Déi Generatioun vergeet op kee Fall, bis all dat geschitt ass.
\v 35 Himmel an Äerd verginn, mee meng Wierder verginn ni.
\s Et weess keen, wéini dësen Dag oder dës Stonn kënnt
\p
\v 36 Et weess keen, wéini dësen Dag oder dës Stonn kënnt, net emol d’Engelen am Himmel, mee just mäi Papp eleng.
\v 37 Esou wéi et zur Zäit vum Noach war, esou ass et och, wann de Jong vum Mënsch kënnt:
\v 38 Zu där Zäit virun der Flut hu si giess, gedronk, hu sech bestuet an hu sech bestuede gelooss bis deen Dag, op deem den Noach an d’Arch goung.
\v 39 Si hunn näischt matkritt, bis d’Flut koum a si all ewechgerappt huet. Esou ass et och, wann de Jong vum Mënsch kënnt.
\v 40 Zu där Zäit sinn zwee Männer op engem Aker: Deen ee gëtt geholl an deen anere gëtt zeréckgelooss.
\v 41 Zwou Frae muele mat engem Millesteen: Déi eng gëtt geholl an déi aner gëtt zeréckgelooss.
\p
\v 42 Gitt dofir uecht! Dir wësst nämlech net zu wéi enger Stonn ären Här kënnt.
\v 43 Verstitt dat hei: Wann den Haushär gewosst hätt, um wéi vill Auer an der Nuecht den Déif komme géif, dann hätt hien opgepasst an net zougelooss, datt a säin Haus agebrach géif ginn.
\v 44 Dowéinst sollt och dir iech prett halen, well de Jong vum Mënsch zu enger Stonn kënnt, an där dir hien net erwaart.
\p
\v 45 Wien ass dann den treien a weisen Dénger, dee säi Meeschter iwwert seng Gesënner\f + \fr 24,45 \ft „Gesënner“ ass dat traditionellt Wuert, dat fir d’Déngschtpersonal am Stot gebraucht gouf.\f* gesat huet, fir jidderengem zur richteger Zäit säin Iessen ze ginn?
\v 46 Geseent ass deen Dénger, deen de Meeschter domat beschäftegt gesäit, wann hien zeréckkënnt.
\v 47 Ech soen iech d’Wourecht! De Meeschter mécht hien zum Verwalter vu sengem ganze Besëtz.
\v 48 Mee wann de béisen Dénger bei sech denkt: ‚Mäi Meeschter kënnt nach esou bal net‘,
\v 49 an hie fänkt un, déi aner Dénger ze zerschloen a mat Sëffer z’iessen an ze drénken,
\v 50 da kënnt de Meeschter vun deem Dénger op engem Dag zeréck, op deem hien en net erwaart, an zu enger Stonn, déi hien net kennt.
\v 51 Als Strof gäisselt säi Meeschter hien a gëtt him säin Undeel bei den Heuchler. Do gëtt gekrasch a mat den Zänn gegrätscht.
\c 25
\s D’Gläichnes iwwert zéng Jongfraen
\p
\v 1 Zu där Zäit ass d’Kinnekräich vum Himmel esou wéi zéng \w Jongfraen|Jongfra\w*, déi hir Luuchte geholl hunn an erausgoungen, fir dem \w Bräitchemann\w* entgéintzegoen.
\v 2 Fënnef vun hinne ware weis a fënnef waren topeg.
\v 3 Déi Topeg hunn hir Luuchte matgeholl, mee ouni Ueleg.
\v 4 Déi Weis awer hunn Fläsche mat Ueleg zesumme mat hire Luuchte matgeholl.
\v 5 De Bräitchemann huet awer op sech waarde gelooss an d’Jongfrae sinn all midd ginn a sinn ageschlof.
\p
\v 6 Ëm Mëtternuecht gouf geruff: ‚Kuckt! De Bräitchemann kënnt! Kommt eraus a gitt him entgéint!‘
\v 7 Du sinn all d’Jongfraen opgestanen an hunn d’Wicke vun hire Luuchte geschnidden.
\p
\v 8 Déi Topeg soten zu de Weisen: ‚Gitt eis vun ärem Ueleg mat, well eis Luuchte ausginn.‘
\p
\v 9 Déi Weis hunn awer geäntwert: ‚Nee, et ass nämlech net genuch fir eis all do. Gitt dir dach bei d’Ueleghändler a kaaft iech es selwer.‘
\p
\v 10 Wéi si fort waren, fir Ueleg ze kafen, koum de Bräitchemann un. Déi Jongfraen, déi prett waren, gounge mat him op d’Hochzäitsfeier an d’Dier gouf zougemaach.
\p
\v 11 Duerno koumen déi aner Jongfraen un a soten: ‚Här, Här! Maach eis dach d’Dier op!‘
\p
\v 12 De Bräitchemann huet hinnen awer geäntwert: ‚Ech soen iech d’Wourecht! Ech kennen iech net!‘
\p
\v 13 Gitt also uecht, dir kennt nämlech weder d’Stonn nach den Dag, op deem de \w Jong vum Mënsch\w* kënnt.
\s D’Gläichnes iwwert d’Talantonen
\p
\v 14 D’Kinnekräich vum Himmel ass ewéi e Mann, deen op eng Rees geet. Deen huet seng Dénger zesummegeruff an huet hinne säi Verméigen uvertraut.
\v 15 Deem engen Dénger huet hie fënnef Talantone\f + \fr 25,15 \ft Een Talanton war eng riseg Zomm Geld, sechsdausend Denare wäert. Een Denar war den Dagesloun vun engem Doléiner.\f* ginn, deem aneren der zwee an nach engem just een. Jidderee krut Talantone opgrond vun deem, wat hie maache konnt. Gläich drop ass de Mann op seng Rees gaangen.
\v 16 Dunn huet deen Dénger, dee fënnef Talantone krut, seng Sue schaffe gedoen an huet der nach fënnef dobäi verdéngt.
\v 17 Geneesou huet och deen, deen zwee Talantone krut, der zwee dobäi verdéngt.
\v 18 Mee deen, deen nëmmen een Talanton krut, ass higaangen an huet e Lach an de Buedem gegruewen, fir sengem Meeschter seng Suen dran ze verstoppen.
\p
\v 19 No enger laanger Zäit koum de Meeschter vun den Dénger heem an huet d’Konte mat hinne gemaach.
\v 20 Deen Dénger, dee fënnef Talantone krut, koum bei de Meeschter an huet fënnef weider Talantone matbruecht. Hie sot: ‚Meeschter, du has mir fënnef Talantonen uvertraut. Kuck! Ech hu fënnef Talantonen dobäi verdéngt.‘
\p
\v 21 Säi Meeschter huet him geäntwert: ‚Gutt gemaach, du gudden an treien Dénger! Du waars trei mat wéinegem, dofir setzen ech dech iwwert villes. Komm a free dech mat dengem Meeschter!‘
\p
\v 22 Du koum deen Dénger, deen zwee Talantone krut, bei hien a sot: ‚Meeschter, du has mir zwee Talantonen uvertraut. Kuck! Ech hunn zwee Talantonen dobäi verdéngt.‘
\p
\v 23 Säi Meeschter huet him geäntwert: ‚Gutt gemaach, du gudden an treien Dénger! Du waars trei mat wéinegem, dofir setzen ech dech iwwert villes. Komm a free dech mat dengem Meeschter!‘
\p
\v 24 Deen Dénger, deen nëmmen een Talanton krut, koum bei hien a sot: ‚Meeschter, ech wousst, datt s du en haarde Mann bass. Du hëls do eran, wou s du net geséit hues, a sammels do, wou s du net gestreet hues.
\v 25 Ech hat Angscht an dowéinst sinn ech higaangen an hunn däin Talanton am Buedem verstoppt. Kuck! Hei ass den Talanton, deen dir gehéiert.‘
\p
\v 26 Säi Meeschter huet him geäntwert: ‚Du béisen a lidderegen Dénger! Du wousst, datt ech do eranhuelen, wou ech net geséit hunn, an datt ech do sammelen, wou ech net gestreet hunn.
\v 27 Du häss wéinstens meng Suen op d’Bank droe kënnen. Wann ech erëmkomm wier, dann hätt ech meng Sue mat Zënse kéinten erëmkréien.
\v 28 Huelt him den Talanton ewech a gitt en deem, deen déi zéng Talantonen huet!
\v 29 Jiddereen, deen huet, kritt nach méi. Mee wien net huet, kritt esouguer dat, wat hien huet, ewechgeholl.
\v 30 Geheit deen onnëtzen Dénger an déi baussecht Däischtert. Do gëtt gekrasch a mat den Zänn gegrätscht.‘
\s D’Schof an d’Geessen
\p
\v 31 Wann de Jong vum Mënsch a senger Herrlechkeet kënnt an all déi helleg \w Engele|Engel\w* mat him, da sëtzt hien op sengem herrlechen Troun.
\v 32 All d’Vëlker gi virun hie bruecht an hien trennt ee Vollek vun deem aneren, esou wéi e Schéifer d’Schof vun de Geessen trennt.
\v 33 D’Schof stellt hien zu senger Rietser an d’Geessen zu senger Lénker.
\p
\v 34 Da seet de Kinnek zu deenen zu senger Rietser: ‚Kommt! Dir sidd vu mengem Papp geseent. Ierft d’Kinnekräich, dat virun der Grënnung vun der Welt fir iech virbereet gouf.
\v 35 Ech hat nämlech Honger an dir hutt mir z’iesse ginn. Ech hat Duuscht an dir hutt mir ze drénke ginn. Ech war e Friemen an dir hutt mech bei iech opgeholl.
\v 36 Ech hu Gezei gebraucht an dir hutt mir es ginn. Ech war krank an dir hutt no mir gekuckt. Ech war am Prisong an dir hutt mech besicht.‘
\p
\v 37 Dann äntweren déi Gerecht him: ‚Här, wéini hu mir dech hongereg gesinn an dir z’iesse ginn oder dech duuschtereg gesinn an dir ze drénke ginn?
\v 38 Wéini hu mir dech als Frieme gesinn an dech bei eis opgeholl oder dech ouni Gezei gesinn an dech gekleet?
\v 39 Wéini hu mir dech krank oder am Prisong gesinn a mir sinn dech besiche komm?‘
\p
\v 40 De Kinnek äntwert hinnen: ‚Ech soen iech d’Wourecht: Dat, wat dir fir dee mannste vu menge Bridder gemaach hutt, hutt dir fir mech gemaach!‘
\p
\v 41 Da seet hien zu deenen zu senger Lénker: ‚Verloosst mech! Dir sidd verflucht! Gitt an dat éiwegt Feier, dat fir den Däiwel a seng Engele virbereet gouf.
\v 42 Ech hat nämlech Honger an dir hutt mir näischt z’iesse ginn. Ech hat Duuscht an dir hutt mir näischt ze drénke ginn.
\v 43 Ech war e Friemen an dir hutt mech net bei iech opgeholl. Ech hu Gezei gebraucht an dir hutt mir näischt ginn. Ech war krank an am Prisong an dir hutt net no mir gekuckt.‘
\p
\v 44 Dann äntwere si: ‚Här, wéini hu mir dech hongereg, duuschtereg, als Friemen, ouni Gezei, krank oder am Prisong gesinn a mir hunn net no dir gekuckt?‘
\p
\v 45 Zu där Zäit äntwert hien hinnen: ‚Ech soen iech d’Wourecht: Dat, wat dir net fir ee vun de mannste vu menge Bridder gemaach hutt, hutt dir net fir mech gemaach!‘
\p
\v 46 Déi zu senger Lénker ginn an déi éiweg Bestrofung, déi Gerecht ginn awer an d’éiwegt Liewen.“
\c 26
\s Déi iewescht vum Vollek di sech géint de Jesus zesummen
\r Marc 14,1-2; Luc 22,1-2
\p
\v 1 Nodeems de Jesus mat senger Léier fäerdeg war, sot hien zu senge \w Jénger\w*:
\v 2 „Wéi dir wësst, ass an zwee Deeg \w Passa\w*. Da gëtt de \w Jong vum Mënsch\w* ausgeliwwert, fir gekräizegt ze ginn.“
\p
\v 3 Duerno hunn déi \w iewescht Priister\w*, d’Léiermeeschtere vum Gesetz an déi Eelst vum Vollek sech am Palais vum \w Haaptpriister\w*, dee Kayafa geheescht huet, versammelt.
\v 4 Si hu sech beroden, fir de Jesus hannerlëschteg festzehuelen an ëmzebréngen.
\v 5 „Mee net während dem Fest“, sote si, „soss kéint et zu enger Oprou ënnert dem Vollek kommen.“
\s Eng Fra salleft de Jesus
\r Marc 14,3-9; Jean 12,1-8
\p
\v 6 De Jesus war zu Betanien beim Schimon, deen Aussaz gehat hat, doheem, wéi
\v 7 eng Fra bei hie koum. Si hat eng \w Alabasterfläsch\w* mat ganz deierer Essenz dobäi an huet se dem Jesus iwwert säi Kapp geschott, während hie bei Dësch war.
\p
\v 8 Wéi d’Jénger dat gesinn hunn, ware si ausser sech. „Wat e Verbëtz!“, sote si.
\v 9 „Dës Essenz hätt kënne fir en deiere Präis verkaf ginn an d’Suen un déi Aarm gespent ginn.“
\p
\v 10 De Jesus, deen awer wousst, wat lass wier, sot zu hinnen: „Firwat kränkt dir dës Fra? Si huet eng gutt Dot fir mech gemaach!
\v 11 Déi Aarm hutt dir ëmmer ëm iech, mech awer hutt dir net ëmmer bei iech.
\v 12 Wéi si dës Essenz iwwert mäi Kierper geschott huet, huet si dat gemaach, fir mech op mäi Begriefnes virzebereeden.
\v 13 Ech soen iech d’Wourecht! Iwwerall, wou op dëser Welt dës gutt Noriicht verkënnegt gëtt, gëtt och vun deem verzielt, wat dës Fra gemaach huet als Erënnerung u si.“
\s De Judas wëllt de Jesus verroden
\r Marc 14,10-11; Luc 22,3-6
\p
\v 14 Du goung ee vun den Zwielef (deen, dee Judas Ischkariot geheescht huet) bei d’iewescht Priister.
\v 15 „Wat wiert dir bereet, mir ze ginn, wann ech de Jesus un iech verroden?“, frot hie si. Si hunn drësseg Sëlwermënzen\f + \fr 26,15 \ft Sëlwermënze ware sëlwer Schekelen. All Schekel war ongeféier véier Drachme wäert. Eng Drachme hat de gläiche Wäert wéi en Denar, deen den Dagesloun vun engem Doléiner war.\f* als Bezuelung mat him ausgemaach.
\v 16 Vun deem Moment un huet de Judas no enger giedlecher Geleeënheet gesicht, fir de Jesus ze verroden.
\s Dem Jesus seng lescht Passamoolzecht
\r Marc 14,12-26; Luc 22,7-23
\p
\v 17 Um éischten Dag vum Fest vum \w Matzebrout\w* koumen d’Jénger bei de Jesus a froten hien: „Wou wëlls du, datt mir d’Passamoolzecht fir dech virbereeden?“
\p
\v 18 „Gitt an d’Stad bei e Mann“, huet hie geäntwert. „Sot zu him: ‚De Léiermeeschter seet: „Meng Zäit ass nobäi. Ech feieren d’Passa mat menge Jénger an dengem Haus.“‘“
\p
\v 19 D’Jénger hunn dat gemaach, wat de Jesus hinnen opgedroen hat. Si hunn d’Passamoolzecht virbereet.
\p
\v 20 Owes war de Jesus mat den Zwielef bei Dësch.
\v 21 Während si giess hunn, sot hien: „Ech soen iech d’Wourecht: Ee vun iech verréit mech!“
\p
\v 22 Du goufe si ganz traureg a jiddereen huet ugefaangen, hien ze froen: „Dach net ech, Här?“
\p
\v 23 Hien huet geäntwert: „Deen, dee seng Hand mat mir zesummen an d’Schossel gezappt huet, verréit mech.
\v 24 De Jong vum Mënsch geet fort, esou wéi et iwwert hie geschriwwe steet, mee wéi schrecklech ass et fir dee Mënsch, duerch deen de Jong vum Mënsch verrode gëtt! Et wier besser fir hie gewiescht, wann hien ni gebuer gi wier.“
\p
\v 25 Du frot de Judas, deen hie verrode géif: „Dach net ech, Rabbi?“
\p „Dach, du sos et“, sot de Jesus zu him.
\p
\v 26 Während dem Iessen, huet de Jesus d’Brout geholl, dofir Merci gesot an et gebrach. Hien huet et de Jénger ginn a sot: „Huelt! Iesst! Dat hei ass mäi Läif.“
\p
\v 27 Hien huet de Kellech geholl an nodeems hie Merci gesot hat, huet hien hinnen e ginn. Hie sot: „Drénkt all dovunner!
\v 28 Dat hei ass mäi Blutt, dat vum neie \w Bond\w*, dat fir vill Leit fir d’Verzeiung vun de Sënnen ausgeschott gëtt.
\v 29 Ech soen iech, datt ech net méi vun de Friichte vum Riefstack drénke bis deen Dag, op deem ech neie Wäin mat iech a mengem Papp sengem Kinnekräich drénken.“
\p
\v 30 Nodeems si Psalme gesongen haten, gounge si op den Olivebierg.
\s De Jesus seet viraus, datt de Péitrus hie verleegent
\r Marc 14,27-31; Luc 22,31-34; Jean 13,31-38
\p
\v 31 Du sot de Jesus zu hinnen: „Dës Nuecht verloosst dir mech all. Et steet nämlech geschriwwen:
\q1 ‚Ech schloen de Schéifer an d’Schof aus der Häerd gi verspreet.‘ \rq (Sacharia 13,7)\rq*
\m
\v 32 No menger Operstéiung ginn ech iech viraus a Galilea.“
\p
\v 33 „Och wa jiddereen dech verléisst, verloossen ech dech awer ni!“, huet de Péitrus him geäntwert.
\p
\v 34 „Ech soen dir d’Wourecht“, sot de Jesus zu him, „nach dës Nuecht, éier den Hunn kréit, verleegens du mech dräimol.“
\p
\v 35 De Péitrus sot dunn zu him: „A wann ech och mat dir stierwe misst, verleegnen ech dech net.“ All d’Jénger hunn dat nämmlecht gesot.
\s De Jesus biet eleng a Getsemani
\r Marc 14,32-42; Luc 22,39-46; Jean 18,1
\p
\v 36 Du goung de Jesus mat hinnen op eng Plaz, déi Getsemani geheescht huet, an hie sot zu de Jénger: „Setzt iech heihin, während ech dohanne biede ginn.“
\v 37 Hien huet de Péitrus an dem Sabdai seng zwee Jonge mat sech geholl. Hie gouf traureg a bedréckt.
\v 38 „Meng Séil ass zu Doud traureg. Bleift hei a waacht mat mir!“, sot de Jesus zu hinnen.
\p
\v 39 Hie goung e bësse méi wäit ewech, huet sech mam Gesiicht dem Buedem zou higestreckt a gebiet: „Mäi Papp, wann et méiglech ass, da looss dëse Kellech u mir erlaanscht goen. Mee net dat, wat ech wëll, mee dat, wat s du wëlls!“
\p
\v 40 Hie koum bei d’Jénger hannescht an huet si am Schlof virfonnt. Zum Péitrus sot hien: „Konnts du mol net eng Stonn mat mir waachen?
\v 41 Waacht a biet, datt dir net a Versuchung gerot! De Geescht ass wëlleg, mee de Kierper ass schwaach.“
\p
\v 42 Hie goung eng zweete Kéier fort an huet gebiet: „Mäi Papp, wann dëse Kellech net viru mir erlaanscht ka goen, et sief dann ech drénken draus, da soll däi Wëlle geschéien.“
\p
\v 43 De Jesus koum bei d’Jénger hannescht an huet si nees am Schlof virfonnt, well si hir Aen net ophale konnten.
\v 44 Hien huet si nees do zeréckgelooss a goung fort, fir nach eng drëtte Kéier mat deenen nämmlechte Wierder ze bieden.
\p
\v 45 Du koum hien hannescht bei seng Jénger a sot zu hinnen: „Schlooft a rascht herno! Passt op! D’Zäit ass komm. Elo gëtt de Jong vum Mënsch an d’Hänn vu Sënner ausgeliwwert.
\v 46 Stitt op a loosst eis goen! Kuckt, mäi Verréider ass nobäi!“
\s De Jesus gëtt verhaft
\r Marc 14,43-50; Luc 22,47-53; Jean 18,2-11
\p
\v 47 Nach an deem Abléck, an deem de Jesus geschwat huet, koum de Judas, ee vun den Zwielef, bei hien. Et waren eng Abberzuel Leit bei him, déi Schwäerter a Knëppelen dobäi haten an déi vun den ieweschte Priister an den Eelste vum Vollek geschéckt goufen.
\v 48 Säi Verréider hat mat hinnen en Zeechen ofgemaach: „Deen, deem ech eng Bees ginn, ass deen, deen dir ergräife sollt.“
\v 49 De Judas goung dunn direkt op de Jesus duer a sot zu him: „Moien, Rabbi!“, an huet him eng Bees ginn.
\p
\v 50 „Frënd, firwat bass du heihinner komm?“, frot de Jesus hien.
\p Du koumen déi aner no vir an hunn Hand un de Jesus geluecht an hie festgeholl.
\v 51 Op eemol huet ee vun deenen, déi beim Jesus waren, seng Hand ausgestreckt a säi Schwäert erausgezunn. Hien huet en Dénger vum Haaptpriister ugegraff an him d’Ouer erofgehaen.
\p
\v 52 „Stiech däi Schwäert hannescht!“, sot de Jesus. „Jiddereen, deen d’Schwäert erauszitt, stierft duerch d’Schwäert.
\v 53 Mengs du net, datt ech mäi Papp elo froe kéint an hie géif mir direkt méi wéi zwielef Legiounen\f + \fr 26,53 \ft Eng Legioun war eng Unitéit an der réimescher Arméi an huet aus ongeféier sechsdausend Zaldote bestanen. Zwielef Legioune waren also zweeasiwwenzegdausend Zaldoten. Hei gëtt de Begrëff fir d’Engele gebraucht.\f* \w Engelen|Engel\w* zur Verfügung stellen?
\v 54 Mee wéi kéinten d’\w Schrëften|Schrëft\w* dann erfëllt ginn, déi soen, datt dat hei geschéie muss?“
\p
\v 55 An deem Moment sot de Jesus zu de Leit: „Sidd dir géint mech ausgezunn, wéi wann ech e Brigang wier, fir mech mat Schwäerter a Knëppele festzehuelen? Ech war all Dag bei iech am \w Tempel\w* a souz do, fir d’Leit ze léieren an dir hutt mech net festgeholl.
\v 56 Alles dat ass geschitt, fir datt dat, wat d’Prophéite geschriwwen hunn, an Erfëllung geet.“
\p Doropshin hunn all seng Jénger hie verlooss a si geflücht.
\s De Jesus gëtt virum Sanhedrin verhéiert
\r Marc 14,53-65; Luc 22,54.63-65; Jean 18,12-14.19-24
\p
\v 57 Déi, déi de Jesus verhaft haten, hunn hie bei de Kayafa, den Haaptpriister, geféiert. Do haten d’\w Léiermeeschtere vum Gesetz|Léiermeeschter vum Gesetz\w* an déi Eelst sech och versammelt.
\v 58 De Péitrus goung him vu wäitem no a koum bis bei den Haff vum Haaptpriister. Hie goung do eran an huet sech bei d’Tempelwiechter gesat, fir op den Ausgang vun der Affär ze waarden.
\p
\v 59 Déi iewescht Priister, déi Eelst an de ganze \w Sanhedrin\w* hunn no falschen Zeienaussoe géint de Jesus gesicht, fir him d’Doudesstrof kënnen unzehänken.
\v 60 Si konnten awer keng fannen, och wa vill falsch Zeien no vir koumen.
\p Schlussendlech koumen der zwee no vir,
\v 61 déi soten: „Dee Mann do sot: ‚Ech kann den Tempel vu Gott zerstéieren an e bannent dräi Deeg nees opbauen.‘“
\p
\v 62 Den Haaptpriister ass opgestanen a sot zum Jesus: „Hues du näischt dozou ze soen? Wat ass mat deem, wat dës Männer géint dech bezeien?“
\v 63 De Jesus huet näischt gesot.
\p Den Haaptpriister sot doropshin zu him: „Ech beschwieren dech beim liewege Gott: So eis, ob s du de \w Messias\w* bass, de Jong vu Gott!“
\p
\v 64 De Jesus huet him geäntwert: „Jo, du sos et. Mee ech soen iech: Vun elo u gesitt dir de Jong vum Mënsch zur Rietser vun der Muecht sëtzen an hie kënnt op de Wolleke vum Himmel.“
\p
\v 65 Dunn huet den Haaptpriister seng Kleeder zerrappt a sot: „Hie lästert Gott! Firwat brauche mir do nach Zeien? Dir hutt seng Gotteslästerung héieren!
\v 66 Wat mengt dir?“
\p „Hien huet d’Doudesstrof verdéngt!“, hu si geäntwert.
\p
\v 67 Dunn hu si him an d’Gesiicht gespaut an hien zerschloen. Anerer hunn hien op de Bak gehaen.
\v 68 Si soten: „Prophezei dach fir eis, Messias! Wien huet dech geschloen?“
\s De Péitrus verleegent de Jesus
\r Marc 14,66-72; Luc 22,54-62; Jean 18,15-18.25-27
\p
\v 69 De Péitrus souz baussen am Haff. Eng Mod koum op hien duer a sot: „Du waars och beim Jesus vu Galilea.“
\v 70 Hien huet dat awer viru jidderengem geleegent: „Ech weess net, vu wat s du schwätz!“
\p
\v 71 Wéi hie bei d’Paart goung, huet eng aner Mod hie gesinn a sot zu deenen, déi ronderëm stoungen: „Dëse Mann war beim Jesus vun Nazaret.“
\v 72 Nees huet hien et geleegent, dës Kéier mat engem Schwuer: „Ech kennen dee Mann net!“
\p
\v 73 Kuerz drop koumen déi, déi do stoungen, bei de Péitrus a soten zu him: „Kloer bass du ee vun deenen! Däin Accent verréit dech!“
\v 74 Dunn huet hien ugefaangen, sech ze verfluchen, an huet geschwuer: „Ech kennen dee Mann net!“
\p Nach am nämmlechten Abléck huet en Hunn gekréit.
\v 75 De Péitrus huet sech un dat erënnert, wat de Jesus zu him gesot hat: „Éier den Hunn kréit, verleegens du mech dräimol.“ Du goung de Péitrus eraus an huet batter Tréine gekrasch.
\c 27
\s De Judas erhänkt sech
\p
\v 1 Fréi um nächste Mueren hunn d’\w iewescht Priister\w* an déi Eelst vum Vollek zesumme beschloss, fir de Jesus ëmzebréngen.
\v 2 Si hunn hie gefesselt, fortgeféiert an un de Gouverneur Pontius Pilatus iwwerginn.
\p
\v 3 Wéi de Judas, deen de Jesus verroden hat, gesinn huet, datt de Jesus veruerteelt gouf, huet hie seng Dot bereit an huet déi drësseg Sëlwermënze\f + \fr 27,3 \ft Sëlwermënze ware sëlwer Schekelen. All Schekel war ongeféier véier Drachme wäert. Eng Drachme hat de gläiche Wäert wéi en Denar, deen den Dagesloun vun engem Doléiner war.\f* bei d’iewescht Priister an déi Eelst bruecht.
\v 4 „Ech hu gesënnegt, well ech en onschëllege Mann dem Doud ausgeliwwert hunn“, sot hien.
\p „Wat geet eis dat un? Dat ass däi Problem!“, sote si.
\p
\v 5 De Judas huet dunn d’Sëlwermënzen am Tempel op de Buedem gehäit an huet si verlooss. Hie goung fort an huet sech erhaangen.
\p
\v 6 D’iewescht Priister hunn d’Sëlwermënzen opgeraf a soten: „Laut dem Gesetz däerfe mir dës Mënzen net an den Afferstack vum Tempel leeën, well se d’Ausbezuelung fir e Mord sinn.“
\v 7 (Si hu sech dofir entscheet, mat de Mënzen en Aker vum Aulebäcker ze kafen, fir d’Auslänner do begruewen ze kënnen.
\v 8 Dofir gëtt den Aker bis haut Bluttaker genannt.
\v 9 Esou huet sech dat erfëllt, wat duerch de Prophéit Yeremia gesot gouf:
\q1 „Si hunn déi drësseg Sëlwermënze geholl,
\q1 de Präis, deen hien dem Vollek Israel wäert war,
\q1
\v 10 an hu se gebraucht, fir en Aker vum Aulebäcker ze kafen,
\q1 esou wéi den Här mir opgedroen hat.“ \rq (Yeremia 32,6-9; Sacharia 11,12-13)\rq*)
\s De Jesus gëtt virum Pilatus verhéiert
\r Marc 15,1-23; Luc 23,1-5.17-32; Jean 18,28—19,1
\p
\v 11 An der Tëschenzäit stoung de Jesus virum Gouverneur. „Bass du de Kinnek vun de Judden?“, frot de Gouverneur hien. „Du sees et“, huet de Jesus geäntwert.
\p
\v 12 Wéi hie vun den ieweschte Priister an den Eelsten ugeklot gouf, huet hie keng Äntwert ginn.
\v 13 Du frot de Pilatus hien: „Héiers du net wéi vill Beschëllegunge géint dech bruecht ginn?“
\v 14 Mee de Jesus huet kee Wuert geäntwert, wat de Gouverneur ganz verwonnert huet.
\p
\v 15 Um Fest war et dem Gouverneur seng Gewunnecht, fir dem Vollek ee Prisonéier, dee si auswiele konnten, fräizeloossen.
\v 16 Zu där Zäit war grad en notoresche Prisonéier am Prisong, dee Bar-Abba geheescht huet.
\v 17 Wéi d’Vollek sech versammelt hat, frot de Pilatus si: „Wie wëllt dir, datt ech fir iech fräiloossen: de Bar-Abba oder de Jesus, deen de \w Messias\w* genannt gëtt?“
\v 18 De Pilatus wousst nämlech, datt si de Jesus aus Näid un hien ausgeliwwert haten.
\p
\v 19 Wéi de Pilatus um Riichterstull souz, huet seng Fra him e Message schécke gelooss, dee sot: „Looss d’Hänn vun dësem onschëllege Mann. Ech hunn haut an engem Dram wéinst senger schrecklech gelidden.“
\p
\v 20 D’iewescht Priister an déi Eelst hunn d’Vollek dozou iwwerriet, fir ëm d’Fräiloossung vum Bar-Abba an d’Hiriichte vum Jesus ze froen.
\p
\v 21 De Gouverneur huet hinne geäntwert a si nees gefrot: „Wie vun deenen zwee wëllt dir, datt ech fir iech fräiloossen?“
\p „De Bar-Abba“, sote si.
\p
\v 22 „Wat soll ech da mam Jesus maachen, deen de Messias genannt gëtt?“, frot de Pilatus si.
\p „Kräizeg hien!“, sote si.
\p
\v 23 „Firwat?“, frot de Pilatus si dunn. „Wat huet hien da Béises gedoen?“
\p Mee si hunn nach vill méi haart gejaut: „Kräizeg hien!“
\p
\v 24 Wéi de Pilatus gesinn huet, datt hien näischt erreeche géif, mee datt éischter e Krawall lassgoe géif, huet hie Waasser geholl a seng Hänn virum Vollek gewäsch. „Ech sinn onschëlleg um Blutt vun dësem Gerechten! Dat ass är Saach!“, sot hien.
\p
\v 25 D’ganzt Vollek huet geäntwert: „D’Verantwortung vu sengem Doud läit bei eis a bei eise Kanner!“
\p
\v 26 De Pilatus huet dunn de Bar-Abba fir si fräigelooss. Nodeems hien de Jesus gäissele gelooss hat, huet hien en ausgeliwwert, fir gekräizegt ze ginn.
\s D’Zaldote maachen de Spunnes mam Jesus
\r Marc 15,16-20; Luc 22,63-65; Jean 19,2-3
\p
\v 27 Dunn hunn dem Gouverneur seng Zaldoten de Jesus an de Praetorium\f + \fr 27,27 \ft De Praetorium war do, wou de Prefekt Pontius Pilatus gelieft huet a vu wou aus hie regéiert huet. De Palais stoung net wäit vum Tempel ewech.\f* bruecht an déi ganz \w Kohort\w* ëm hie versammelt.
\v 28 Si hunn hien ausgedoen an him e purpurroude Mantel ugedoen.
\v 29 Si hunn him eng Kroun aus Däre geflecht, him se op de Kapp gesat an him eng Rutt an déi riets Hand gedréckt. Si sinn dunn virun him op d’Knéie gaangen an hunn de Spunnes mat him gemaach. Si soten: „Vive de Kinnek vun de Judden!“
\v 30 Si hunn op hie gespaut, him d’Rutt ewechgeholl an him domat op de Kapp geschloen.
\v 31 Nodeems si de Geck mat him gemaach haten, hu si him de Mantel ausgedoen an him seng Kleeder nees ugedoen. Si hunn hien du fortgeféiert, fir gekräizegt ze ginn.
\s De Jesus gëtt gekräizegt
\r Marc 15,21-32; Luc 23,26-43; Jean 19,17-27
\p
\v 32 Wéi si erauskoumen, ass hinnen e Mann aus Kyreene, dee Schimon geheescht huet, begéint. D’Zaldoten hunn hien dozou forcéiert, fir dem Jesus säi Kräiz ze droen.
\v 33 Si koumen op d’Plaz, déi Golgota heescht (wat „Plaz vum Doudekapp“ genannt gëtt).
\v 34 Si hunn dem Jesus sauere Wäin, mat Gal vermëscht, ze drénke ginn. Wéi de Jesus dovunner geschmaacht huet, wollt hien näischt méi drénken.
\p
\v 35 Dunn hu si hie gekräizegt. D’Zaldoten hu seng Kleeder ënnerteneen opgedeelt, andeems si d’Lous fir se gezunn hunn. \rq (Psalmen 22,19)\rq*
\v 36 Si hu sech gesat an hunn hien do bewaacht.
\v 37 Si hunn e Schëld mat der Veruerteelung géint hien iwwert säi Kapp gehaangen. Et stoung drop: „Dat hei ass de Jesus, de Kinnek vun de Judden.“
\p
\v 38 Zur nämmlechter Zäit goufen zwee Brigange mat him gekräizegt. Deen ee war op senger rietser an deen aneren op senger lénker Säit.
\v 39 Déi, déi laanscht goungen, hunn him Frechheeten zougeruff, de Kapp gerëselt
\v 40 a gesot: „Du wëlls den Tempel zerstéieren an en nees an dräi Deeg opriichten! Ma da rett dech dach selwer! Wann s du de Jong vu Gott bass, da komm dach vum Kräiz erof!“
\p
\v 41 Geneesou hunn déi iewescht Priister, d’\w Léiermeeschtere vum Gesetz|Léiermeeschter vum Gesetz\w* an déi Eelst all de Spunnes mat him gemaach:
\v 42 „Hien huet anerer gerett, mee sech selwer kann hien net retten! Wann hien de Kinnek vun Israel soll sinn, da soll hien dach vum Kräiz erofkommen. Da gleewe mir him.
\v 43 Hie vertraut op Gott. Da soll Gott hien elo retten, wa Gott Gefalen un him huet! Hie sot jo: ‚Ech sinn de Jong vu Gott‘!“
\v 44 D’Brigangen, déi mat him gekräizegt goufen, hunn hien och vernannt.
\s De Jesus stierft
\r Marc 15,33-41; Luc 23,44-49; Jean 19,28-37
\p
\v 45 Wéi et Mëtteg gouf, gouf et bis dräi Auer am Nomëtteg am ganze Land däischter.
\v 46 Um dräi Auer nomëttes huet de Jesus mat haarder Stëmm geruff:
\q1 „Eli, Eli, lema sabachtani?“
\q2 (Dat heescht: Mäi Gott, mäi Gott, firwat hues du mech verlooss?) \rq (Psalmen 22,2)\rq*
\p
\v 47 Verschidde Leit, déi niewendru stoungen, hunn dat héieren an hu gemengt, hie géif den Elia ruffen.
\v 48 Eenzock ass ee vun hinne gelaf komm, huet e Schwamp geholl, e mat sauerem Wäin gedränkt, en op eng Rutt gestach an him en dohigehalen, fir ze drénken.
\v 49 Du sot de Rescht vun de Leit: „Looss et! Kommt mir kucken, ob den Elia hien elo rette kënnt.“
\p
\v 50 Nodeems de Jesus nees mat haarder Stëmm geruff hat, huet hie säi Geescht opginn.
\p
\v 51 An deem Abléck gouf d’Riddo am Tempel vun uewe bis ënnen an zwee gerass. D’Äerd huet geziddert, Fielse si gebascht
\v 52 a Griewer sinn opgaangen. Vill Läiche vun den hellege Leit, déi scho gestuerwe waren, goufen nees lieweg
\v 53 a koumen nom Jesus senger Operstéiung aus de Griewer. Si goungen an d’helleg Stad a si ville Leit erschéngen.
\p
\v 54 Wéi de \w réimeschen Offizéier|Offizéier, réimeschen\w* an déi, déi mat him de Jesus bewaacht hunn, d’Äerdbiewen an dat, wat geschitt ass, gesinn hunn, krute si et mat der Angscht ze dinn. Si soten: „Dee war wierklech de Jong vu Gott!“
\p
\v 55 Et waren och vill Fraen do, déi dem Jesus vu Galilea nokomm waren, fir him ze déngen, an déi vu wäitem nogekuckt hunn.
\v 56 Ënnert hinne waren d’Maria vu Magdala, d’Maria (dem Jacques an dem Yosséi hir Mamm) an d’Mamm vun de Jonge vum Sabdai.
\s De Jesus gëtt begruewen
\r Marc 15,42-47; Luc 23,50-56; Jean 19,38-42
\p
\v 57 Géint der Owend koum e Räichen aus Arimatea, dee Yossef geheescht huet an deen och selwer e Jénger vum Jesus war.
\v 58 Hie goung bei de Pilatus, fir ëm dem Jesus seng Läich ze froen. De Pilatus huet den Uerder ginn, fir dem Yossef d’Läich z’iwwerloossen.
\v 59 De Yossef huet d’Läich geholl, huet se a rengt Léngent gewéckelt
\v 60 a se a säin eegent neit Graf geluecht, dat hien aus engem Fiels eraushae gelooss hat. Hien huet e grousse Stee virum Agang vum Graf gerullt a goung fort.
\v 61 D’Maria vu Magdala an dat anert Maria waren do a souze vis-à-vis vum Graf.
\s Zaldoten, déi Wuecht halen
\p
\v 62 Den Dag drop, nom Dag vun der Virbereedung\f + \fr 27,62 \ft Den Dag vun der Virbereedung war deen Dag, deen dofir geduecht war, fir sech op e Fest oder e Sabbat virzebereeden.\f*, koumen d’iewescht Priister an d’\w Pharisäer\w* zesumme virun de Pilatus.
\v 63 „Här“, sote si, „mir erënneren eis drun, datt dëse Schwindler gesot hat, wéi hien nach gelieft hat: ‚No dräi Deeg wäert ech operstoen.‘
\v 64 Gëff dofir den Uerder, fir d’Graf bis den drëtten Dag ze bewaachen. Soss kéinte seng \w Jénger\w* nach nuets kommen an d’Läich klauen an dann de Leit soen, datt hie vun den Doudegen operstane wier. Da wier de leschte Bedruch schlëmmer wéi den éischten.“
\p
\v 65 De Pilatus sot zu hinnen: „Hei hutt dir Zaldoten, fir Wuecht ze halen. Gitt a séchert d’Graf esou gutt of, wéi dir kënnt.“
\p
\v 66 Si goungen dohin an hunn d’Graf ofgeséchert, andeems si de Stee versigelt an Zaldote virdru gestallt hunn.
\c 28
\s De Jesus ass operstanen
\r Marc 16,1-14; Luc 24,1-12; Jean 20,1-18
\p
\v 1 Nom \w Sabbat\w*, wéi d’Sonn um éischten Dag vun der Woch opgoung, sinn d’Maria vu Magdala an dat anert Maria bei d’Graf kucke gaangen.
\p
\v 2 Op eemol gouf et e grousst Äerdbiewen, well en \w Engel\w* vum Här vum Himmel erofkomm ass, de Stee virum Agang ewechgerullt a sech drop gesat huet.
\v 3 Hien huet ewéi de Blëtz ausgesinn a seng Kleeder ware wäiss ewéi Schnéi.
\v 4 D’Wiechter hunn aus e lauter Angscht virun him geziddert a sinn ewéi dout op de Buedem gefall.
\p
\v 5 Den Engel sot zu de Fraen: „Hutt keng Angscht! Ech weess, datt dir de Jesus sicht, dee gekräizegt gouf.
\v 6 Hien ass net hei. Hien ass nämlech operstanen, esou wéi hien et gesot hat. Kommt d’Plaz kucken, wou den Här geleeën huet.
\v 7 Tommelt iech, fir bei seng \w Jénger\w* ze goen a sot hinnen, datt hie vun den Doudegen operwächt gouf an datt hie virun iech a Galilea gaangen ass. Do gesitt dir hien. Ech hunn iech et gesot!“
\v 8 D’Fraen haten Angscht an dach ware si ganz frou. Si hunn d’Graf séier verlooss, fir de Jénger Bescheed ze soen.
\p
\v 9 Wéi si ënnerwee waren, fir senge Jénger dovunner z’erzielen, ass de Jesus hinne begéint. „Moien!“, sot hien. Si gounge bei hien, hunn hien un de Féiss gepaakt an hien ugebiet.
\p
\v 10 Du sot de Jesus zu hinnen: „Hutt keng Angscht! Gitt a sot menge Bridder, datt si a Galilea goe sollen. Do gesi si mech.“
\s D’Wiechter verzielen, wat geschitt war
\p
\v 11 Wéi d’Fraen nach ënnerwee waren, goungen en etlech Wiechter an d’Stad an hunn den \w ieweschte Priister|iewescht Priister\w* alles, wat geschitt war, verzielt.
\v 12 D’iewescht Priister hu sech mat den Eelste versammelt an hunn zesummen decidéiert, den Zaldoten eng grouss Zomm Suen ze ginn.
\v 13 Si soten zu den Zaldoten: „Sot, datt seng Jénger an der Nuecht komm wieren a seng Läich geklaut hätten, wéi dir geschlof hutt.
\v 14 Wann de Gouverneur Wand dovunner kritt, këmmere mir eis drëm, fir datt dir iech ëm näischt braucht Suergen ze maachen.“
\v 15 D’Zaldoten hunn d’Sue geholl an hunn dat gemaach, wat si gesot kruten. Dës Geschicht gëtt nach bis haut ënnert de Judde verzielt.
\s Maacht an all den Natioune Leit zu menge Jénger
\r Marc 16,15-18; Luc 24,44-49
\p
\v 16 Déi eelef Jénger goungen a Galilea op de Bierg, deen de Jesus hinne genannt hat.
\v 17 Wéi si hie gesinn hunn, hu si hien ugebiet, mee e puer hu gezweiwelt.
\p
\v 18 De Jesus koum bei si a sot: „Mir ass all Muecht ginn am Himmel an op der Äerd.
\v 19 Gitt dofir hin a maacht an all den Natioune Leit zu menge Jénger, andeems dir si am Numm vum Papp, vum Jong a vum hellege Geescht deeft
\v 20 a si léiert, alles anzehalen, wat ech iech opgedroen hunn. Sidd iech gewëss: Ech sinn ëmmer bei iech bis zum Ofschloss vum Zäitalter.“ Amen.
